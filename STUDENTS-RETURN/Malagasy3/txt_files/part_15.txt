 ## nofoanany ny haban-tseranana, 
 ## ary nomeny alalana honina ny vahiny. 
 ## Noho izy tsy mba nanafina ny fitiavany an'i Frantsa sy ny Andriandehibeny, 
 ## dia nangataka tamin'i Napoléon III izy hanendry solontenam-panjakana frantsay ao Antananarivo. 
 ## I Jean Laborde, 
 ## namana akaikin'ny Mpanjaka no voatendry tamin'izany, 
 ## ary izy kosa dia nanendry an'i Lambert ho lehiben'ny Masoivohon'i Madagasikara tao Parisy. 
 ## Kanefa ny hatsaram-panahin'ny Mpanjaka dia lasa nivadika ho fahalemena ihany koa. 
 ## Nisy antokon'olona mpankahala azy nitsangana malaky, 
 ## ka Rabodo vadiny indrindra no lohany tamin'izany. 
 ## Notoheriny ny fitondran'ny vadiny, 
 ## ka nikononkonona ny hanjera ny fanjakany izy. 
 ## Io antoko mankahala an-dRadama II io no nohararaotin'ny Anglisy niaraha-dia mba hahafahany mampahazo laka ny politika viktoriana. 
 ## Ellis, 
 ## misionera anglisy, 
 ## no isan'ny nandranitra ny toe-draharaha raha nanaparitaka fa tadiavin'ny Frantsay alaina an-keriny ny tany malagasy ka mila tapahina haingana dia haingana ny fifandraisana amin'i Frantsa sy Napoléon III. 
 ## Babony hatramin'ny fon'ny praiminisitra Rainivoninahitriniony. 
 ## Ny 11 mey 1863 dia nisy nahazo baiko tamin'ny praiminisitra namono an-dRadama II. 
 ## Rabodo vadiny no voatendry ho Mpanjakavavin' Madagasikara nandimby azy, 
 ## nitondra ny anarana Rasoaherina. 
 ## Rasoherina (1863-1868) Raha nanome fahalalahana tanteraka teo amin'ny varotra, 
 ## ny indostria ary ny finoana isan-karazany Radama II tamin'ny androny, 
 ## ireo nandimby ny asany kosa dia nanararaotra namoaka karazan-dalàna tamin'ny anaran'ny Mpanjakavavy, 
 ## ka anisan'izany ny famerenana ny famelohana ho faty, 
 ## saingy ny Mpanolotsaina ambony eo amin'ny firenena ihany no mahazo mampihatra izany, 
 ## ary voaantoka ny fahalalahana ara-pinoana. 
 ## Tsy te-hiverina intsony amin'ny hasiahana sy habibiana nanjaka tamin'ny andron-dRanavalona I ny fitondrana vaovao, 
 ## saingy tsy nekeny kosa ny fifandraharana tamin'i Frantsa izay nosoniavin'i Radama II. 
 ## Ny Mpanjakavavy, 
 ## izay notokanana ho mpanjaka tamin'ny 30 Aogositra 1863, 
 ## dia nitondra ny anaram-boninahitra mpanjakavavy fotsiny, 
 ## fa ny tena nandidy teo amin'ny fitondrana dia ny Praiminisitra Rainivoninahitriniony. 
 ## Raha nivadika ho Protestanta ny praiminisitra dia somary nanomboka nandrara ny finoana katolika izy. 
 ## Kanefa na dia natahotra ity lehilahy tsy refesi-mandidy ity aza Rasoaherina, 
 ## dia vitany ihany ny nanolo azy tamin'ny zandriny manaraka azy, 
 ## Rainilaiarivony, 
 ## tamin'ny 14 Jolay 1864. 
 ## Rehefa narary nandritra ny fotoana lavalava ny Mpanjakavavy Rasoaherina dia niamboho tamin'ny 1 Aprily 1868. 
 ## Ranavalona II (1868-1883) Ramoma, 
 ## zanak'olona mpiray tam-po amin'ny Mpanjakavavy Rasoaherina, 
 ## no nandray ny fiandrianana tamin'ny anarana Ranavalona II ny 3 Septambra 1868. 
 ## Namoaka ny didy momba ny fandrimpahalemana ary namerina ny fivavahana Kristianina izy. 
 ## Ranavalona III (1883-1896) Mpanjaka farany teto Madagasikara ary nalefa sesitany tany Alzeria I Madagasikara faha fanjanahan-tany (1896 - 1960) Vanim-potoana nidiran'ny frantsay teto Madagasikara, 
 ## fotoana nanamarika ny fidirany tao amin'ny taonjato faha-20. 
 ## Azo lazaina hoe nitondra fandrosoana sy fivoaram-piainana ihany teo anivon'ny andavan'androny ihany raha ny fivoarana teo amin'izao tontolo izao no jerena. 
 ## Saingy teo amin'ny lafiny politika izay novolavolain'ny fanjanahantany ho tsy afaka hijoro sy hahaleotena no mandrafitra ny tantarany ka niteraka ny fivakisan'ny firaisankina izay fototry ny maha nosy azy. 
 ## I Madagasikara mahaleotena Ny Repoblika Voalohany (1960 - 1973) Ny filoham-pirenena malagasy Philibert Tsiranana manasonia miaraka amin'i Michel Debré ny fifanarahana momba ny fahaleovan-tenan'ny Reponblika Malagasy. 
 ## Ity no vanim-potoana nandraisan'ny malagasy ny fitantanana ny fireneny indray, 
 ## izany hoe mitovy amin'ireo firenena rehetra eran-tany i Madagasikara. 
 ## Saritsarim-pahaleovantena ihany no nilazana io vanim-potoana io satria ny sehatra rehetra dia nakan'ny mpitondra tamin'izany fankatoavana tany amin'ny firenena nanjanaka teo aloha. 