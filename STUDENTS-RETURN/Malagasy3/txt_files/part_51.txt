 ## Tsy tonga hamendrofendro na hanetsika alahelo anefa na hanampy trotraka ny ratram-po izay efa mianjady aminareo, 
 ## fa tonga hanao tongotra miara-mamindra, 
 ## soroka miara-milanja ary hanao maso sy orona ka iray alahelo aminareo. 
 ## Ny varavarana nivoahana mantsy, 
 ## tompoko, 
 ## no anareo, 
 ## fa ny fahoriana sy ny alahelo dia iarahantsika mianakavy mizaka. 
 ## Ary tsy maintsy misy moa ny mpampangy sy vangiana dia izany no antony itsangananay eto, 
 ## satria tsy maintsy mifankahery isika fa raha tsy izany dia mipetraka ho vangiana koa izahay, 
 ## amin'ny maha iray antsika. 
 ## Vitsivitsy ihany izahay no indreto tonga midodododo manoloana anareo,noho ny adidy amanandraikitra samihafa sy ny tokatrano samy manana,dia solon-tena havana sy tapaka ary fianakaviana iray ihany isika no mifamangy sy mitondra ny teny fampiononana. 
 ## Atao ahoana moa, 
 ## tompoko, 
 ## fa tsy maintsy mionona isika fa izay nositrapon'Andriamanitra. 
 ## Izy no nanome ary Izy koa no naka, 
 ## ka isaorana eto ny anarany. 
 ## Ary fantatsika tsara koa fa fandalovana ihany ny eto an-tany, 
 ## ary vahiny sy mpivahiny isika, 
 ## ka rehefa tonga ny fotoana tsy maintsy handehanana dia mbola handalo amin'izany ihany isika. 
 ## Tombon-dalana ny azy fa isika rehetra mbola ho any avokoa. 
 ## Noho izany dia mionona ary mahaiza mionona, 
 ## tompoko, 
 ## fa izy tsy hiverina intsony ary isika mbola ho any. 
 ## Mahaiza mionona ary mahereza , 
 ## tompoko. 
 ## Vangiana : 
 ## Misaotra anareo (lazaina eo ilay mpamangy raha tadidy), 
 ## tompoko, 
 ## izahay amin'izao fahatongavanareo izao sy fijoroanareo mampionona anay izao. 
 ## Mafy sy mavesatra tokoa ny fahoriana noho ny fisarahana, 
 ## satria andry lehiben'ny fianakaviana tokoa no lasa. 
 ## Kanefa noho izao ataonareo izao, 
 ## tsy namela anay hitomany irery, 
 ## fa avy midodododo, 
 ## maneho ny fiaraha-miory sy miara-mizaka ny mafy aminay. 
 ## Tsy misy mampionona aza, 
 ## tompoko, 
 ## mionona, 
 ## mainka fa misy anareo marobe tsy manadino, 
 ## mampahery anay toy izao! 
 ## Ka dia misaotra, 
 ## tompoko, 
 ## ary enga anie mba ho fifaliana indray no hihaonantsika fa tsy fahoriana intsony. 
 ## Mpamangy : 
 ## Aza misosoka alahelo intsony, 
 ## tompoko. 
 ## Eny, 
 ## tompoko, 
 ## araka ny fomban-drazantsika moa izay mbola tohizintsika mandraka ankehitriny, 
 ## dia indreto izahay tsy tonga hampifendrofendro fa kosa mitondra ny varavaintikely voatsirambin'ny tanana izahay ho fao-dranomaso (na solon-dranom-bary tsy masaka na solon-drambon-damba) ho an'ny maty, 