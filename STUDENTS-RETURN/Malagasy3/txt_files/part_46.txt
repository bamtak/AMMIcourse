 ## Nisy ny hafaliako, 
 ## nisy ny alaheloko, 
 ## nisy koa ny ratrako, 
 ## Nefa nisy koa ny tranga nolalovan’ny hafa sy ny namako, 
 ## Na ny zava-nisy nampiainga ny fanahiko tena mba tsy tanako… Soratako avokoa na ny eto an-tany na ny antaranoana, 
 ## Na ny nofinofy any an-danitra any na misy na koa foana, 
 ## Soratako ihany koa : 
 ## ny siakan’ny ririnina, 
 ## ny hiran-dohataona, 
 ## Ny hitan’ilay jamba, 
 ## ny ren’ilay marenina sy ny antson’ilay moana… Nefa misy soratro : 
 ## tantara noforonina sy zavatra tsy nisy, 
 ## Ainga mba nandalo, 
 ## akon’ny tsiaro sa tsiron’ny kalisy ? 
 ## Avelon’eritreritra sa fanahy nibitsika : 
 ## tsy fantatro mihitsy, 
 ## Fa ny korisam-peniko nisononoka mora nanoratra mahitsy… Dia novetsoiko tao famboraham-pitiavana nitsiry ka tsy tana, 
 ## Tambolombolom-betson’ny fo sendra tselatra sineram-pahazavana, 
 ## Dia taitra ianao ry tiako hoe : 
 ## taitran-drandram-bao mitady fiovana, 
 ## Izaho ilay tianao, 
 ## fa jihitry ny hatsiaka ka mila hafanana… Tsy mino ahy ianao hoe iny soratro iny dia kalo fotsiny ihany, 
 ## Mba kalon’ny poeta sendra nivahiny tany antsahan’ny vinany, 
 ## Dia tena heverinao fa raikitra fitia nandalo tany ho any… Nefa anie ianao no malalako ho doria : 
 ## tokana eto an-tany. 
 ## AINA NIRINA (08 oktobra 2014 tamin’ny 19 :58) (Boky Sombin’i Aina 1 pejy faha-54) ALINA MITOHY Dify ny masoandro… Alina ny andro… Alina anjakan’ny nofy na ny tsara na ny ratsy… Ali-maizina kanefa misy hazavana mihantsy… Rehefa ilay mandravaka azy ny kintana mangiaka, 
 ## Ny jiro mitsilopy sy ny volana baliaka… Zava ao anaty haizina : 
 ## ao isika no miaina Anaty alina mitohy, 
 ## ao isika no mangaina… Ao isika no miharitra… Miandry fara-vodilanitra hisy tsirim-pahazavana hiposahan’ny maraina… Fa ahiana ho very maina, 
 ## Ireny dinitra nafafy sy ny ràn’ireo mpitolona : 
 ## Matimaty foana ny olona efa an-jato taona izao ho an’i Madagasikara… Sa ve efa izao no anjara mba hizoran’ny tantara ? 
 ## Iza ihany no antenaina mba hitondra ho antsika ilay tsikin’ny maraina ? 
 ## Ry vahoaka Malagasy, 
 ## mba samia tonga saina… Eo am-pelan-tanantsika ilay tena fahefana Hampiposaka ho antsika ilay tara-pahazavan’ ilay masoandro vaovao… Ry vahoaka, 
 ## aiza ianao ? 
 ## AINA NIRINA (16 oktobra 2014 tamin’ny 21 :39) (Boky Sombin’i Aina 1 pejy faha-61 sy 62) . 
 ## HIAKA TSISY FEO Mafy loatra anie ny sedra mianjady, 
 ## Tsy zakako intsony fa tena resy an’ady ; 
 ## Ka ny hakiviana no tsapako misoko : 
 ## Setrom-pisentoana, 
 ## manempotra ny foko… Rehefa tojo ngidy sy ady mahamay, 
 ## Izay vao mba mahatsiaro ny Anaranao ry Ray, 
 ## Nefa tena tankina ny feo eo am-bavako, 
 ## Ka any am-poko any no misandratra ny vavako… Menatra aho ry Ray miandrandra ny habakabaka, 
 ## Fa efa ela loatra no tsy nahay nivavaka, 
 ## Tankina ny feoko ka hiaka any anatiko, 
 ## No indro fa soratako sy arantirantiko… Miangavy Anao ry Ray, 
 ## jereo ny zanakao, 
 ## Mibaboka fa diso, 
 ## mifona, 