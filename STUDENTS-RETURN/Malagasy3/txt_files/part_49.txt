 ## ary raha ory, 
 ## miara-mitondra ! 
 ## Fa ny heloka ibabohana mody rariny; 
 ## ary ny rariny itompoana mody heloka. 
 ## Nefa na dia lazaina aza izany "ny manam-panahy mody voky, 
 ## fa ny adala manesika ihany". 
 ## Raha mananatra ny adala dia lambany no ariany; 
 ## fa raha ny hendry kosa no anarina, 
 ## dia tahaka ny akoho misotro rano, 
 ## sady mitelina no miatoka. 
 ## Ka tandremo, 
 ## fandrao hoatra ny zaza kamboty mandany harena, 
 ## ka harena lany, 
 ## ny tena tsy misy mpananatra. 
 ## "Ny mamangivangy tian-kavana; 
 ## ary ny malemy fanahy tratra am-parany" Anatra Ny hazo voaroy ihany no hazo voangaly. 
 ## Angaliko hianao raha tia ahy; 
 ## fa raha tsy tia hianao, 
 ## mba tofoka aho; 
 ## ary raha manova hianao, 
 ## mba afoiko; 
 ## fa ny "fitia mifamaly no mahatsara fihavanana". 
 ## Aza boraborahina ny fihavanana, 
 ## fa ny "fihavanana tahaka ny voara, 
 ## ka raha vakina, 
 ## misy vitsika". 
 ## Aza tia havan'olona ka mankahala ny havan'ny tena; 
 ## fa ny olon-kafa anie toy ny " varialoha: 
 ## mahatra-po, 
 ## fa tsy mahavita taona"; 
 ## koa raha manetriketrika ny an'olona hianao, 
 ## nony masaka, 
 ## entanin'ny tompony. 
 ## Fa ny havan'olona jerena toa "rano am-batolampy : 
 ## raha tazanina, 
 ## mangiaka; 
 ## fa raha tovozina, 
 ## tsy ahazoana". 
 ## Sendra tafaporitsaka tao anaty hady ity akoholahy anankiray nitady hanina. 
 ## Indro tsy nampoizina nipoitra avy any anaty tsiloraketaka avy ny Rakary (sakadia) efa noana mafy tokoa tsy nahita izay arapaka nandritra ny andro maromaro. 
 ## Tsy hitan’ity akoholahy be ny atao, 
 ## te hitsoaka izy nefa toa ohatran’ny nifamatotra be ihany ny tongony rehefa nobanjinin’ity kary; 
 ## hany heriny mody nitsaingotsaingoka ireo bozaka mandady ao anaty hady. 
 ## Ilay Kary kosa amin’io niteny irery hoe: 
 ## voky indray aloha androany fa tsy hamelako ity akoholahy ity raha tsy laniko. 
 ## Hoy ilay Akoholahy nanatsafasady toa mano tari-dositra: 
 ## avy aiza indray ry Rakary izany no toa ela tsy hitahita? 
 ## Eo ihany fa sahirana mitady hanina e! 
 ## no indro ilay Kary manantona moramora ihany. 
 ## Ialahy indray aloha dia sakafoko anio hoy Rakary miteny mangina fa eo no mody mampiresaka eo, 