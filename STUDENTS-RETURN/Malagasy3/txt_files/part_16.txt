 ## Ary izay no niteraka ny fanehoam-panoherana ny taona 1972 ka niafara tamin'ny fahataperan'ny Repoblika Voalohany. 
 ## Ny Repoblika Faharoa (1973 - 1991) Taorian'ny faharavan'ny Fitondran'ny Repoblika Voalohany dia nisy ny Tetezamita izay fotoana noheverina handinihan-tena teo amin'ny Tantaran'i Madagasikara. 
 ## Ramanantsoa sy Ratsimandrava Ny Jeneraly Ramanantsoa no nisahana ny andraikitra feno teo saingy noho ireo tarazo nisy vokatry ny teritery tamina sokajin-javatra maromaro teto anatiny sy tany ivelany dia voatery nametra-pialana ny lehilahy ka namindra ny fahefana teo aminy. 
 ## Ny Kolonely Ratsimandrava no nandray izany tamin-kafanam-po tokoa ; 
 ## ary mbola tsy afaka ao am-pon'ny Malagasy niaina izany fotoana izany ilay fehezan-teny malaza hoe: 
 ## "Tsy hiamboho adidy aho mon Général!". 
 ## Gilles Andriamahazo Pejy iray teo amin'ny tantaran'i Madagasikara io, 
 ## ary noheverina fa teboka hiaingana hiatrehana ny fandrosoana eran-tany. 
 ## Teo vao nihevitra fa ho afaka tanteraka ny vanim-potoanan'ny Fanjanahantany. 
 ## Herinandro ihany anefa ny faharetan'izany satria maty voatifitra ny kolonely Ratsimandrava ny 11 febroary 1975. 
 ## Dia nisy Tetezamita indray teo fa tsy naharitra an-taona fa am-bolana ihany. 
 ## Ny filoham-pirenena Ratsiraka Didier Ny filiham-pirenena Didier Ratsiraka Ny Capitaine de frégate Ratsiraka Didier no voatendry hitondra an'i Madagasikara taty amin'ny faran'ny taona 1975. 
 ## Niezaka ny hitondra hevi-baovao sy fijery vaovao tamin'ny alalan'ny fandaharan'asa iray dia ny Boky Mena ity manamboninahitra tantsambo ity ary naharesy lahatra ny maro tamin'ny Malagasy izy tamin'izany. 
 ## Noho ireo toe-javatra maro nitranga ka niteraka fahoriana sy fahasahiranana lalina teo amin'ny fiainam-pirenena, 
 ## dia voatery ny vahoaka izay nentan'ny antoko politika sahy nanohitra ny fitondran'i Ratsiraka Didier naneho fa tsy afaka ny hiharitra intsony izy. 
 ## Rehefa nitokona am-bolana vitsivitsy ny vahoaka dia resy lahatra ny mpitondra fa tsy afaka hampandeha ny fitondrana intsony ka nifampiraharaha tamin'ny mpanohitra izay neken'ny vahoaka ho mpitondra ny feony. 
 ## Ny Repoblika Fahatelo (1991 - 2014) Ny filohan'ny HAE Zafy Albert Ny filoham-pirenena Albert Zafy Ny 31 Oktobra 1991 no nanamarika ny fiafaran'ny Repoblika faharoa ary koa varavarana hisokatra hoan'ny Repoblika fahatelo. 
 ## Na dia tsy nanapakevitra firy intsony teo amin'ny fitantanan-draharaham-panjakana intsony aza Ratsiraka dia mbola nitazona ihany ny anaram-boninahitra maha filohan'ny Repoblika azy ihany. 
 ## I Zafy Albert no nitazona ny andrikitra teo amin'ilay andrim-panjakana (H.A.E) lehibe natao hampijoroana ny Repoblika fahatelo. 
 ## Narafitra ny lalam-panorenana vaovao, 
 ## natao daholo izay rehetra hita fa madinana tokony ho tetenina tamin'ny lasa. 
 ## Ny filoham-pirenena Zafy Albert Ny taona 1993 vao tafajoro tanteraka ny repoblika fahatelo, 
 ## lany ho filoham-pirenena tamin'izany i Albert Zafy izay nanankinan'ny ankamaroan'ny malagasy ny safidiny. 
 ## Sahirana teo amin'ny fitadiavam-bahaolana ara-toekarena ireo mpitondra ka niteraka fifanoheran-kevitra teo amin'ireo samy mpiaramitolona izany, 
 ## ka ny taona 1996 dia voatery naato tamin'ny asany maha filoham-pirenena azy i Zafy Albert, 
 ## io dia ny lalampanorenana ihany no nahafahana nampiato azy ary sambany teo amin'ny Tantaran'i Madagasikara no nisy fanonganam-panjakana tao anatin'ny fanajana ny lalàna tanteraka. 
 ## Ny filohan'ny tetezamita Ratsirahonana Norbert Dia nitsangana ny tetezamita notarihin'i Ratsirahonana Norbert izay filohan'ny Fitsarana Avo Momba ny Lalàm-panorenana tamin'izany. 
 ## Dia nikarakara ny fifidianana izay ho filoham-pirenena hasolo an'i Zafy izy. 
 ## Nirotsaka hofidina indray teo Ratsiraka ka niverina nifaninana indray izy sy Zafy. 
 ## Ny filoham-pirenena Ratsiraka Didier Tafaverina ho filoha indray Ratsiraka ny taona 1997 ary nanitsy ny Lalàm-panorenana ka ny mahaolona sy ny tontolo iainana indray no nentiny handresena lahatra ny malagasy. 
 ## Niditra tamin'ny fizarana faharoan'ny Repoblika fahatelo teo ny firenena malagasy, 
 ## 5 taona no niainana izany foto-kevitra vaovao izany, 
 ## izay fotoana ninian'ny malagasy maro tsy notoinina. 
 ## Na dia noheverina ho manana traikefa sy fahaizamanao noho ny fotoana maro nitondrany an'i Madagasikara aza Ratsiraka, 
 ## dia tsy nisy fanavaozana nentiny teo amin'ny fitantanana. 
 ## Raha ny fifanarahana iraisam-pirenena no jerena dia nitohy avokoa ireny rehefa niato nandritra ny fotoana nitondran'i Zafy Albert. 
 ## Maro ny vola fanampiana sy nindramina nentina hanatsarana ny fahefa mividin'ny vahoaka, 
 ## saingy tsy nisy fiantraikany teo amin'ny tantsaha indrindra. 
 ## Voamariky ny firongatry ny andiam-balala ny taom-pambolena ary zary lasa niteraka famoronana asa vaovao ny famongorana ny andiam-balala sy ny atodiny. 
 ## Ny zanaky ny filoha no nahazo izany tsena izany , 
 ## saingy tsy dia nifanaraka loatra tamin'ny vokatra nandrasana no azo. 
 ## Ny filoham-pirenena Ravalomanana Marc Ny filoham-pirenena Marc Ravalomanana Ny taona 1999 nisy ny fifidianana izay ho ben'ny tanàna ka tamin'izany no nipoirana olona vaovao teo amin'ny sehatra politika. 
 ## Anisan'ireny ny mpandraharaha tompon'ny orinasa Tiko, 
 ## izay tsy fantatra fa ny vokatra vokarin'ny orinasany ihany no fantatra. 
 ## I Ravalomanana Marc no nanana fahasahiana nijoro hitondra fijery vaovao. 
 ## Mbola tanora sy tsy mbola heno teo amin'ny tontolo politika malagasy ity lehilahy ity ka nanaitra ny mponin'Antananarivo izay toerana nilatsahany ho fidina. 
 ## Nanangana fikambanana izy nahazoany nilatsaka dia ny "Tiako i Madagasikara" tamin'izany. 
 ## Nisy akony teo amin'ny fiainam-pirenena malagasy ny fitantanany ny renivohitra. 
 ## Fa niezaka nitondra fanavaozana sy fanatsarana ny tanàna izy, 
 ## indrindra ny lalana. 