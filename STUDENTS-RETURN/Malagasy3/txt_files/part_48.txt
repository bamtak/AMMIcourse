 ## "Ny androatokony dia omeko an'Ifaralahy, 
 ## ary ny ampahatelony sisa kosa omeko azy mirahalahy zokiny". 
 ## "Andriamatoa no tsy omeko be, 
 ## dia fantatro araka ny nofiny hoe nampakatra voay sy mamba tany anaty rano, 
 ## fa mila hanao an-tana-mamba ny herin'ny madinika; 
 ## ka izany no nanofisany toy izany. 
 ## "Andrianaivo no tsy tolorako be koa satria fantatro amin'ny nofiny, 
 ## fa ho ratsy koa izy ka ila hipaoka ny anjaran'ny sasany, 
 ## ary hitondra izay tsy tokony ho entiny. 
 ## Aiza izy no hahazaka akondro fito reny ? 
 ## Fa raha mahazaka izy dia mba telo ahay; 
 ## na anankiray lolohaviny, 
 ## ary ny roa sakelehiny". 
 ## "Ary Ifaralahy no tolorako be kosa, 
 ## fantatro fa izy no nanonofy nandrary herana sy vondrona, 
 ## dia tsy hanao soa am-po samy irery izy , 
 ## fa hiera sy hidinidinika tsara vao manao izay raharaha tiany hatao, 
 ## ka izy no hahatondra ny anarako sy hamelo-maso ny tanindrazako; 
 ## tsy hanary loloha izy, 
 ## fa hahafefy vody tatatra". 
 ## Izany hono no nisehoan'ilay fitenin'ny Ntaolo hoe : 
 ## "Tombo Ifaralahy, 
 ## fa nateraka" Anatra Ny hazo voaroy ihany no hazo voangaly. 
 ## Angaliko hianao raha tia ahy; 
 ## fa raha tsy tia hianao, 
 ## mba tofoka aho; 
 ## ary raha manova hianao, 
 ## mba afoiko; 
 ## fa ny "fitia mifamaly no mahatsara fihavanana". 
 ## Aza boraborahina ny fihavanana, 
 ## fa ny "fihavanana tahaka ny voara, 
 ## ka raha vakina, 
 ## misy vitsika". 
 ## Aza tia havan'olona ka mankahala ny havan'ny tena; 
 ## fa ny olon-kafa anie toy ny " varialoha: 
 ## mahatra-po, 
 ## fa tsy mahavita taona"; 
 ## koa raha manetriketrika ny an'olona hianao, 
 ## nony masaka, 
 ## entanin'ny tompony. 
 ## Fa ny havan'olona jerena toa "rano am-batolampy : 
 ## raha tazanina, 
 ## mangiaka; 
 ## fa raha tovozina, 
 ## tsy ahazoana". 
 ## Fa tsy misy toa an-drahavana, 
 ## ka manaova toy ny maso sy orona, 
 ## ka iray alahelo. 
 ## Koa raha soa, 
 ## miara-tsoa; 