 ## diola, 
 ## agny, 
 ## bete, 
 ## baole, 
 ## fanga, 
 ## kitoba ary soso. 
 ## Ny kontinenta na tanibe dia tany midadasika mitohy hodidinin-dranomasina manontolo na amin'ny ampahany izay lehibe lavitra noho ny nosy sady onenan'ny vahoaka amin'ny firenana maro eto ambonin'ny Tany. 
 ## Miovaova ny tena famaritana ny hoe kontinenta arakaraka ny taranja iresahana azy ka mahatonga ny isan'ny kontinenta hiovaova. 
 ## Misy ohatra ny mpanoratra manao an'i Eorôpa sy i Azia ho kontinenta roa, 
 ## nefa misy ny manambatra azy ka miantso azy hoe Eorazia noho izy ireo tany mitohy tsy misy fahatapahany. 
 ## Miova eo anelanelan'ny efatra sy fito noho izany ny isan'ny kontinenta. 
 ## Ireto avy ireo kontinenta dimy eto ambonin'ny Tany: 
 ## Afrika I Afrika dia manana velarana mirefy 30 221 532 km2 miaraka amin'ny nosy manodidina azy. 
 ## Mahatratra hatramin'ny iray lavitrisa ny isan'ny mponina ao aminy tamin'ny taona 2010. 
 ## I Afrika dia voafaritry ny Ranomasina Mediteranea any avaratra, 
 ## ny Lakandranon'i Suez sy ny Ranomasina Mena any avaratra atsinanana, 
 ## ny Ranomasimbe Indiana any atsinanana ary ny Ranomasimbe Atlantika any andrefana. 
 ## Misy firenena 48 miaraka amin'i Madagasikara, 
 ## ary 53 miaraka amin'ny tamba-nosy rehetra I Afrika. 
 ## Mamaky an'i Afrika ny Fehiben-tany sy ny ny zana-pehintany roa. 
 ## Amerika I Amerika dia kontinenta faritan'ny ranomasimbe Pasifika any andrefany, 
 ## ny ranomasimbe Atlantika any atsinanany, 
 ## ny ranomasimbe Arktika any avarany ary ny ranomasimbe Atsimo any atsimony. 
 ## Ny faritra tena misongadina dia i Amerika Avaratra sy i Amerika Atsimo. 
 ## izay heverina ho samy kontinenta mahaleo tena avy indraindray. 
 ## Ny velarantaniny dia 42 tapitrisa km2 ary ny isan'ny mponina dia 930 tapitrisa eo ho eo tamin'ny taona 2009. 
 ## Azia I Azia dia voafaritry ny Ranomasimbe Arktika ao avaratra, 
 ## ny andilan-dranomasin'i Bering sy ny Ranomasimbe Pasifika ao atsinanana, 
 ## ny Ranomasimbe Indiana ao atsimo, 
 ## ary ny Ranomasina Mena sy ny Ranomasina Mediteranea ao atsimo-atsinanana. 
 ## Ny sisiny manasaraka an'i Azia sy Eorôpa dia nifanarahana fa ny tendrombohitra Oraly (Ural). 
 ## Manana velarana 32 tapitrisa km2 i Azia ka izy no be velarana indrindra amin'ny kontinenta rehetra. 
 ## Izy koa no be mponina indrindra. 
 ## Ahitana firenena miisa 46 ny ao amin'io kontinenta io. 
 ## Eorôpa I Eorôpa dia ao amin'ny ila-bolantany avaratra sady manana ny ampahany be amin'ny taniny ao amin'ny ila-bolantany atsinanana, 
 ## izay voafaritry ny kontinentan'i Azia avy ao atsinanana, 
 ## ny Ranomasina Mediteranea avy ao atsimo, 
 ## ny Ranomasimbe Atlantika sy ny Ranomasin'i Norvezy avy ao andrefana, 
 ## ary ny Ranomasimbe Arktika avy ao avaratra i Eorôpa. 
 ## Matetika dia zaraina ho faritra efatra i Eorôpa ka ahitana an'i Eorôpa Avaratra, 
 ## i Eorôpa Andrefana, 
 ## i Eorôpa Afovoany, 
 ## i Eorôpa Atsinanana ary i Eorôpa Atsimo. 
 ## Misy firenena dimampolo ao Eorôpa, 
 ## ary i Rosia no ngeza indrindra amin'ireo, 
 ## ary i Vatikàna no firenena kely indrindra. 
 ## Ôseania I Ôseania dia fitambaran'i Aostralia sy ny nosy anarivony maro manodidina ao amin'ny faritra atsimon'ny ranomasimbe Pasifika. 
 ## Ahitana firenena miisa 14 ny ao Ôseania. 
 ## Manana velarana 8 523 655 km2 eo ny kontinentan'i Ôseania. 
 ## Ny 90% n'izay dia Aostralia. 