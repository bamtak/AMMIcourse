 ## Koa nandefa iraka teroa Ambohidrabiby Andrianampoinimerina handresy lahatra an'Ambohidrabiby sy ny vohitra manodidina hiandany aminy sy haka lamba jaky tenomin'Andriandoriamanjaka hotafiany amin'ny fanandratana azy ho mpanjaka.Tsy nanaiky Ambohidrabiby raha tsy natao Menabe sy tsy alaimbodihena koa noeken'Andrianampoinimerina izany. 
 ## Ny Andriandoriamanjaka kosa nampitondra lamba jaky ireo irak'Andrianampoinimerina mba hatafy ity farany ho mariky ny maha mpanjaka azy. 
 ## Vao tafiditra teo Ambohimanga ireo iraka dia nasain’ny loholon’Ambohimanga nohidiana ny vavahadin’Ambohimanga ary natafin’izy ireo an’Andrianampoinimerina ny jaky noentin’ireo iraka sady napetrak’izy ireo miaraka amin’ny mpanotrona maro teo Ambatomiatendro Andrianampoinimerina ary natao fararano ny fanapoahana basy sy dobok’aponga sy sodina. 
 ## Teny an-dalana hody ho any Ambohimanga Andrianjafy no nilazana fa efa natsangan’Ambohimanga ho mpanjaka Andrianampoinimerina. 
 ## Tsy nino izany izy fa niroso hatrany ny diany ka afaka an’Ambohitrandriamanjaka izy no nahatazana an’Andrianampoinimerina eroa Ambatomiatendro miavaka amin’ny jaky tinafiny izay mbola mazava loko tsara satria vaovao ka fantatr’Andrianjafy fa efa lasan’Andrianampoinimerina Ambohimanga ary Ambohidrabiby koa. 
 ## Hany hery, 
 ## nitodi-doha nankeny amin’ny lafin-kavany eny Ilafy Andrianjafy no nanozona an’Ambohimanga. 
 ## Niezaka nampiray ny tany nanjakany Arak’izany, 
 ## tamin’Ambohimanga sy ny manodidina no nanjaka Andrianampoinimerina. 
 ## Ambohidrabiby sy ny vohitra miaraka aminy moa dia nanaiky niandany taminy rehefa nataony tsy alaimbodihena sy menabe. 
 ## Ilafy sy Andrianjafy kosa mbola nanohitra azy ka niadiany ka resiny. 
 ## Natambany ho tokon’Avaradrano, 
 ## zokin’Imerina 6 toko ireo. 
 ## Tsy fantatra marina ny taona nanombohan’Andrianampoinimerina nanjaka tao Ambohimanga fa efa talohan’ny taona 1777 nivahinianan’i Mayeur tao Andratsay izany ka hatramin’ny taona 1787. 
 ## Rehefa izany, 
 ## na dia teo aza ny fifamitram-pihavanana nifanaovan’izy sy Andrianamboatsimarofy mpanjakan’Imerinatsimo tamin’ny fanambadiana dia ady no niafaran’izy roalahy ka resy sy nandositra any Imamo Andrianamboatsimarofy (fa tato aoriana izy vao nafindra nafenina tao Antsahadinta). 
 ## Nozarain’Andrianampoinimerina ho toko roa Imerinatsimo mba tsy hatanjaka intsony, 
 ## dia tokon’ny Vakinisisaony sy tokon’Ambodirano ka nalainy vady ny maro tamin’ny Zanak’andriana teo Alasora ka nisy napetrany teo Antsahadinta fa izy kosa nanao lapa hitoerany teo Antananarivo. 
 ## Fanitarana ny fanjakana Mahandrihono, 
 ## lapan'ny Mpanjaka Andrianampoinimerina ao amin'ny Rovan' Ambohimanga. 
 ## Rehefa izany, 
 ## dia nanoa an’Andrianampoinimerina ny fanjakan’Ambohidratrimo izay nanolotra andRambolamasoandro ho vadiny ka nataony ho toko iray dia Marovatana izany. 
 ## Ary ny fanjakana madinika maro tamin’ny tany antsinanan’Ambohimalaza dia nanoa azy na dia nanohitra mafy aza ny tao Ambatomanga ka lasany hatramin’ny fanjakana bezanozano amin’ny faritry Mantasoa. 
 ## Nataony isan’Avaradrano ireo fa tato aoriana vao natao ho Vakiniadiana. 
 ## Rehefa izany dia nitarin’Andrianampoinimerina miakandrefana ny fanjakany ka nanoa azy ny fanjakan’Imamo, 
 ## izay nataony isan’ny tokon’Ambodirano. 
 ## Nanoa koa ny fanjakan’ny Vonizongo ka nataony toko iray dia Vonizongo. 
 ## Rehefa izany dia nitariny nianatsimo ny fanjakany ka nanoa azy mora foana Andriamanalinibetsileo mpajakan’Andratsay. 
 ## Dia nitariny nianatsimo amin’ny Betsileo ny fanjakany ka Ilaidama (Radama I) vao 20 taona monja no nasainy nitaritafika ka resy i Rivoekembahoaka mpanjakan’i Fisakana sy Andrinaompanalina mpanjakan’Ambositra Sahasomangana; 
 ## nanoa azy Andrianantara mpanjakan’ny Manandriana sy Andriamanalina III mpanjakan’Isandra sy Raonimpanarivotomponony mpanjakan’ny Lalazana sy Andriambavizanaka mpanjakan’i Lalangina sy Rarivoarindrano mpanjakan’Arindrano. 
 ## Natambany ho tokon’ny Vakinankaratra ireo fanjakan’Andratsay sy Betsileo. 
 ## Mbola navelany hitondra ny anaram-boninahitra mpanjaka anefa ireo mpanjaka nanoa fa Radama I no nilaza tany Fianarantsoa fa tsisy mpanjaka intsony amin’ny fanjakany eto Madagasikara afatsy izy ihany fa zanak’andriana no anaram-boninahitra isaloran’ireo mpanjaka nanoa azy. 
 ## Nandritra izany, 
 ## ny fanjakan’Anjozorobe dia efa ireo zanaky ny vadiben’Andriamiharamanjaka no nanjaka tao ary izy ireo tsy nety nanoa an’Andrianampoinimerina koa notafihan’ito farany izy ireo ka lasany ny ampahany amin’ny faritry ny fanjakan’Anjozorobe ka nataony ho isan’Avaradrano. 
 ## Tsy fantatra mazava anefa ny sisin-tany amin’ny fanjakany sy ny fanjakan’Anjozorobe fa dia namporisihiny ny vahoakany hianavaratra mihoatra ny reniranon'i Mananara araka izay tratra. 
 ## Vokatry ny fanitaram-panjakana Arak’izany, 
 ## niainga tamin’ny faritra kely indrindra Andrianampoinimerina ka tonga lehibe indrindra ny fanjakany, 
 ## ary izy no mpanjaka voalohany nahatafaray ny fanjakana merina hatramin’ny andro nizaran’Andriamasinavalona izany ho fanjakana efatra. 
 ## Nataony enin-toko Imerina. 
 ## Raha tsiahivina dia talohan’ny taona 1787 (ary efa talohan’ny taona 1777) no efa mpanjakan’Ambohimanga Andrianampoinimerina ary teo ny renivohitry ny fanjakany nisy ny lapany natao hoe Mahandrinono. 
 ## Tamin’izany, 
 ## ny andriana fito toko dia tsy mba nomeny zaratany teo Ambohimanga satria tsy noeken’ Ambohimanga izany, 
 ## fa dia ireo terak’Ambohimanga (na andriana na hova na mainty) efa tompontany teo ihany sy ireo olona avy amin’ny lafy valo nampiakarin’Andrianampoinimerina taty Imerina (ireo mpanandro, 
 ## mpisikidin’andriana, 
 ## ombiasa) sy ny mpiambin’andriana ary ny vady amanjanak’Andrianampoinimerina no nonina teo Ambohimanga. 
 ## Ny taona 1787 ka hatramin’ny taona 1810 kosa no namoriany an’Imerina sy nampanekeny ireo fanjakana maro hafa ka ny rovan’Antananarivo no renivohitry ny fanjakany izay nisy ny lapany atao hoe "Mahitsielafanjaka". 
 ## Ireo tranokotona nitoeran’ny ankohonana sy fianakaviana akaiky an’Andrianampoinimerina no nanodidina ny lapa tao androvan’Antananarivo. 
 ## Teroa ambany avaratry ny rova kosa, 
 ## manodidina an’Andohalo dia nisy faritra nohodidininy hadivory ka fianakaviana notsongainy avy amin’Andriatompokoindrindra, 
 ## Andriandranando, 