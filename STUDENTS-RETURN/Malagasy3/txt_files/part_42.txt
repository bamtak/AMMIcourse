 ## ny andriana dia azo avarina ho hova na mpanompo raha nandika lalàna. 
 ## Araka izany, 
 ## tsy mba toy ireny atao amin'ny teny frantsay hoe castes tany India ireny ny fiarahamonina merina. 
 ## Tany India mantsy ny hova dia tsy mba azo natao andriana ary ny andriana dia tsy mahazo manambady hova. 
 ## Ohatra amin'izany, 
 ## Andriamasinavalona dia nanambady zazavavindrano izay niterahany an'i Ranavalontsimitoviaminandriana nonina teo Anosimanjaka. 
 ## Io renibe Ranavalona io kosa dia voalazan'ny lovantsofina fa nanambady Antehiroka. 
 ## Toy izany koa i Radama II dia Andriamihaja, 
 ## hovalahy, 
 ## no rainy nefa i Ranavalona I no reniny. 
 ## Ny zanaky ny andriana tamin'ny hova dia sokajiana ho "Folovohitra" , 
 ## "Hova", 
 ## na "Velondraimandreny". 
 ## Marihina fa ireo antanantohatr'andriana ireo dia manana ny zony sy andraikiny ary ny fadiny avy. 
 ## Ohatra, 
 ## ny Andriandoriamanjaka no mpanenona ny lamban'ny mpanjaka; 
 ## ny Zazamarolahy sy ny Andriamasinavalona no mpandrary ny tsihy atao amin'ny tranomasina; 
 ## ny Zanadralambo no mpiandraikitra ny famonosana fatin'andriana; 
 ## ny Andriantompokoindrindra no manao ny dihy soratra amin'ny fora zanakandriana; 
 ## ny firavak'andriana, 
 ## ny terak'i Fohiloha no mahazo trano manara eo ambony fasany, 
 ## ny mpanjaka no misy ny trano masina eo amin'ny fasany, 
 ## sns. 
 ## Fa misy kosa fombafomba iraisan'ireo antanantohatr'andriana ireo, 
 ## dia ny fampiasana voambolana manokana hoan'ny andriana toy ny "Tsara va tompoko", 
 ## na "Sarasara tsy ambaka" na ny "Tsara antitra tompoko" raha mifampiarahaba izy ireo na koa ny "hafenina" na "hasitrika" fa tsy hoe "halevina" raha misy maty ampidirina ao am-pasana; 
 ## ny tsy fanaovana famadihana fa kosa fandrakofana lamba ny maty, 
 ## sns. 
 ## Vokatry ny lalàna mifehy ny fanambadiana teo amin'ny andriana merina dia nanana endrika mampiavaka azy ny andriana ka izany no antsoin'ny Ntaolo hoe "endrik'andriana" ary manamarina ny fisian'ny endrik'andriana ny ohabolan'ny Ntaolo manao hoe: 
 ## "Andevo mitafy jaky, 
 ## arahabaina tsy andriana, 
 ## tsy arahabaina, 
 ## andriana". 
 ## Ny andevo dia saika olo-mainty ka nahagaga ny fiarahamonina ihany no nahita olo-mainty mitafy jaky. 
 ## Ireo andriana merina tsy mitampoka mantsy dia saika fotsy fihodirana nefa misy ihany ireo somary mena, 
 ## na volondavenona na volombarahina. 
 ## Tena vitsy kosa ireo andriana merina no mainty fihodirana. 
 ## Maranidranitr'orona sy manifinify molotra ny andriana. 
 ## Izany maha maranidranitr'orona ny andriana izany dia nataon'ny Ntaolo ho mahatsara tarehy ka raha misy petak'orona dia nataony hoe ratsy tarehy, 
 ## satria ireo hova sy ireo andevo dia saika petak'orona. 
 ## Ny andriana merina tsy nifangaro loatra tamin'ny hova na andevo na taranak'andriana amin'ny foko hafa dia kelikely ray ny vatany ary ny andriandahy amin'izany dia somary lavalava endrika. 
 ## Momba ireo Andriantompokoindrindra izay nalaza tamin'ny lova tsy mifindra ohatra dia efa nilaza tao amin'ny boky Firaketana tamin'ny taona 1939, 
 ## p. 
 ## 352 mikasika ny Ambohimalaza: 
 ## "Zava-dray loha mampiavaka ny Andriantompokoindrindra hatrany am-boalohany izy tsy mety mifanambady amim-poko hafa, 
 ## nahatonga ny fisiana karazan’olona manokana, 
 ## mora fantatra amin’ny toetr’endriny – somary vorivory - sy ny volon-kodiny, 
 ## fotsy (na dia misy ihany koa tsy toy izany amin’ny fianakaviana sasany aminy). 
 ## Taty aoriandriana vao nisy fivahavahàna kely izany, 
 ## na noho ny antony momba ny tsi-fahatsaran’ny fifanambadian’ny mpihavana akaiky loatra, 