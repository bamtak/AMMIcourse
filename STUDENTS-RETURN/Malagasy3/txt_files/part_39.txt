 ## izay manana ny lanjany tokoa teo amin'ny Ntaolo, 
 ## satria ny tranon'izy ireo dia misy andry iray lehibe eo afovoany izay ianteheran'ny trano iray manontolo. 
 ## Ny andriana ary dia ilazana olona azo ianteheran'ny maro. 
 ## Amin'ny heviny faharoa, 
 ## ny hoe andriana dia ilazana koa toerana azo atoriana. 
 ## Zava-dehibe teo amin'ny Ntaolo tokoa fahizay ny fandriam-pahalemana ka na ny fototeny aza dia andry. 
 ## Ilazana koa izany fa ny andriana dia olona azo ianteherana amin'ny fandriam-pahalemana. 
 ## Marihina anefa fa ny teny hoe andriana dia saika fahita amin'ny anaran'ny olona rehetra na fianakavia-mpanjaka, 
 ## na hova na mpanompo. 
 ## Izany hoe tsy teny natokana hampiasain'olom-bitsy ny hoe andriana fa azon'ny rehetra ampiasaina tsara. 
 ## Tany amboalohany, 
 ## ny teny hoe andriana dia ilazana ireo olona ianteherana, 
 ## koa ny raim-pianakaviana rehetra na lehiben'ny fianakaviana dia "andriana" avokoa. 
 ## Io ilay vanim-potoana voatazon'ny fitenenana hoe "samy andrian-ko azy". 
 ## Tato aoriana anefa, 
 ## rehefa nihamaro ny olona ka nilaina ny fandaminana ny fiarahamonina dia nifamory ny olona ka nifidy "andriana" iraisana. 
 ## Io andriana iraisana io dia ny "be taona indrindra" teo amin'ny fiarahamonina noho izy noheverina ho tompon'ny fahendrena. 
 ## Mbola voatazon'ny angano izany, 
 ## ka hoy izy manao hoe "vorona nifidy andriana". 
 ## Rehefa maty ary ny andriana voafidy dia mifidy andriana hafa indray. 
 ## Dia toy izay hatrany. 
 ## Mbola maro ireo foko eto Madagasikara mandraka ankehitriny no manaraka io fomba fifidianana io. 
 ## Tato aoriana anefa, 
 ## nihanatahorana sy nohajaina ireny andriana voafidy ireny, 
 ## ary nisy tamin'izy ireny no namorona fomba fijery milaza fa ny fahefany dia avy amin'ny zanahary ary ny andriana no itoeran'ny hasina ka tsy nanaiky ny andriana fidina ivelan'ny fianakaviany fa tsy maintsy amin'ny taranany ihany no hipoiran'ny "andriana" handimby azy. 
 ## Nanomboka teo dia tsy nofidiana intsony ny "andriana" fa ifandovana. 
 ## Nifandraika tamin'izany, 
 ## dia nisy ireo taranaka mpanjaka indiana, 
 ## maley sy arabo avy any ampitan-dranomasina tonga teto Madagasikara nanomboka tamin'ny taonjato faha-9, 
 ## ka izy ireo koa dia nitonon-tena avy hatrany ho andriana. 
 ## Teto ary no teraka ny fijery fa ny andriana dia antanantohatra iray eo amin'ny fiarahamonina ary ao aminy no akana ny mpitondra lehibe indrindra, 
 ## dia ny mpanjaka izany. 
 ## Io mpanjaka io moa dia antsoin'ny Merina koa hoe: 
 ## "ny Andriana". 
 ## Teraka teto koa ny fijery fa rehefa tsy andriana dia voasokajy ho hova na mpanompo (andevo). 
 ## Io karazan'andriana io no hita farany erak'i Madagasikara tamin'ny taona 1895. 
 ## Marihina anefa fa nisy foko sasany izay tsy nahalala akory ny fisian'ny andriana toy ny foko tsimihety izany, 
 ## mitovy zo avokoa ny mponina ao amin'io foko io ka ny zokiolona no mitondra ny fiarahamonina. 
 ## Toy izany koa ny foko antambahoaka dia andriana avokoa fa tsy mba nisy hova na mpanompo, 
 ## saingy mifidy mpanjaka izy ireo. 
 ## Ho famintinana, 
 ## dia hoy ny ohabolan'ny Ntaolo merina: 
 ## "Ny andriana tsy nitrobona avy amin'ny tany, 
 ## na nitsotsorika avy any an-danitra, 
 ## fa loharanon'andriana olombelona". 
 ## Ireo karazan' Andriana taty Imerina Ny andriana lazaina eto dia ilay andriana taranaka. 
 ## Misy antanantohatra koa anefa ao anatin'io andriana io dia ny andriamanjaka, 
 ## ny zanaka nateraky ny andriamanjaka, 
 ## ary ireo andriana havan'andriamanjaka. 
 ## Tamin-dRalambo dia namboariny io antanatohatra anatin'ny andriana io mba hisorohana ny ady fanjakana eo amin'ny samy andriana ka nasiany antanatohatra efatra ho an'ireo andriana tsy mahazo manjaka intsony, 