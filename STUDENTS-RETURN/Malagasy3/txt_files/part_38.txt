 ## mbola maro ny olona no mamboly ireny hasina ireny satria inoany fa mitombo ny hasiny amin'izany koa eo akaikin'ny vavahady na ny varavarana no ambolena izany. 
 ## Ny hasina àry dia entin'ny ntaolo maneho sy mampitandrina fa masina ny toerana iray anirian'ny hasina ka manainga avy hatrany ny olona mba hanaja io toerana io. 
 ## Amin'ny maha hazom-panandratana azy dia saika amin'ny toerana, 
 ## andaniny, 
 ## hanaovana vavaka amin'ny zanahary sy ny razana no ahitana azy mba hisandratra amin'ny zanahary sy ny razana ny vavaka izay atao, 
 ## ankilany, 
 ## amin'ny vohitra misy andriana, 
 ## mba hisandratra hatrany ny taranak'ireny andriana ireny. 
 ## Sarotra tokoa vao maniry ireny hasina ireny, 
 ## ka raha maniry izy dia lazain'ny olona fa ambinina azy ilay namboly izany fa raha maty na tsy maniry ilay hasina dia heverina ho milaza loza na tsy fanambinana. 
 ## Misy lahy sy vavy koa ireny hasina ireny. 
 ## Isan'ny nalaza ny hasina maniry ao amin'ny rovan'Antsahadinta satria dia miray amin'ny aviavy izy. 
 ## Toy izany koa ireo hasina nambolen'i mpanjaka Ralambo nanodidina ny hadivory tao Fonohasina Ambohidrabiby satria dia avo nijoalajoala tsy nanampaharoa ka nahavery anarana ilay toerana ho "Fenohasina" na "Fonohasina". 
 ## Hoy ary ny Ntaolo raha handray fitenena ka hampiseho fanetrentena: 
 ## " ...Tsy ny amontana haingon'ny vohitra fa ny hasina lava marontsana tsy mandao zoro alahamady", 
 ## teny entina hilazana fa na lehibe aza ny amontana, 
 ## ny hasina koa mba manana ny maha-izy azy, 
 ## entina hanehoana koa fa "izay maivana ihany no atoraka"...ny aviavy mantsy dia hazobe mijoalajoala, 
 ## ary ny hasina hazo kelikely taho... 
 ## Fizarazaràna Ny "hasina" dia teny ilazana ny fizarazaràna izay samy manana ny maha-izy azy eo amin'ny vondrona iray. 
 ## Ohatra amin'izany, 
 ## ny hasimboasary. 
 ## Asa avy amin'io fiheverana io angamba ny fitenena fa samy manana ny hasiny ny olona na zavatra iray. 
 ## Ny andevo anefa dia tsy mba noheverina ho manana ny hasiny (heviny voalohany). 
 ## Zavatra voatokana Ny "hasina" koa dia teny ilazana zavatra voatokana, 
 ## tsy aharo amin'ny maro, 
 ## natao ho ambony sy hajaina. 
 ## Ohatra, 
 ## ny loharano masina dia loharano iray eo an-tanàna izay navahana hatao fantsakana ny rano ampiasain'ny andriamanjaka, 
 ## na loharano heverina fa itoeran'ny fanahinjavatra iray ka anaovana fombafombam-pangatahana amin'ny fanahy tsy hita maso. 
 ## Toy izany koa ny vilia masina, 
 ## vilia natokana ho fanaovana sorona na hampiasain'ny olona masina iray.... 
 ## Eto ampamaranana, 
 ## ankehitriny dia saika diso fitenenana ny olona ka milaza hoe "hasin'ny kaominina"..."hasin'ny andrimpanjakana"...nefa ny hasina, 
 ## averina ihany dia hery tsy hita maso ifandovana ary avy amin'ny zanahary... 
 ## Ny andriana dia sarangan'olona farany ambony tao amin'ny fanjakana maro teto Madagasikara izay nisongadina indrindra tao amin'ny fanjakana merina, 
 ## izay nipoiran'ireo mpanjaka. 
 ## Tao Imerina, 
 ## ny saranga roa hafa manampy azy io dia ny hova sy ny mpanompo (na andevo). 
 ## Amin'izao fotoana izao dia mbola misy ireo olona atao hoe andriana sy taranak'andriana ao Antananarivo sy ny vohitra manodidina. 
 ## Ny fivoaran'ny hevitry ny teny hoe andriana Raha ny arkeolojian'ny teny no jerena, 
 ## ny teny hoe andriana dia efa nampiasain'ireo Vazimba (mponina taty anivontany talohan'ny nanjakan-dRabiby sy Andriamanelo ny taona) efa hatry ny ela. 
 ## Porofon'izany, 
 ## maro ireo ny anaram-bazimba no ahitana ny teny hoe andriana amin'ny anarany toy ny hoe Andriandroka (anaran'ny mpanjaka vazimba teo Ankotrokotroka) sy Andriambodilova (anaran'ny Vazimba nonina teo Antananarivo, 
 ## razamben'ny Antehiroka). 
 ## Manaraka izany, 
 ## ny teny hoe andriana dia nampiasain'ny foko maro eran'i Madagasikara ary efa aman-jato taona tokoa. 
 ## Midika izany fa tsy foko tokana na vitsy no nivoy ny foto-mpandaminana "andriana". 
 ## Ny teny hoe andriana dia manana heviny roa: 
 ## ny voalohany dia hoe "andry", 