 ## izay amokarana sy amonosan-damba vaovao ary andevenana indray ny vatan'ny maty isaky ny 5 hatramin'ny 10 taona, 
 ## dia misakana ny fanjariana angatra na kinoly noho ny fikambanan'ny lamba amin'ny hasina, 
 ## izay hery mahavelona tsy hita maso sy masina[1]. 
 ## Miovaova arakaraka ny faritra eto Madagasikara ny finoana momba ny hery sy ny asan'ny razana. 
 ## Ny fanambaràna ataon'ny razana na ny asany no matetika niandohan'ny fady izay mandrafitra ny ampahany amin'ny fiainam-piarahamonina malagasy nentim-paharazana. 
 ## Lolo no fiantsoana ireo olona mifoha rehefa maty any amin'ny faritra atsimon'ny Nosy iny.Matetika ireo mponina any antoerana no ampitahorin'ireo (lolo) ireo raha mody alina eny an-dalana.Tia mampitahotra na koa mitaingin-tsarety izy ireny.Matetika no miady amin'izay sendra azy izy.Ary menatra raha toa ka mahafantatra azy ilay olona sakanany.Maro ny olona any no efa tsy matahotra azy ireo intsony rehefa mifanena aminy imbetsaka. 
 ## Ny fady na faly , 
 ## eo amin’ny kolontsaina malagasy, 
 ## dia ireo zavatra raràna tsy azo tanterahina araka ny fepetra napetraky ny fomba amam-panao[1]. 
 ## Mety hisy fady momba azy ny olona na ny toerana na ny asa atao na ny zavatra iray ka miovaova isam-paritra eto Madagasikara izany[2]. 
 ## Araka ny finoana dia vokatry ny hery tsy hita maso sady mifandray amin’ny fivavahana amin'ny razana ny fady. 
 ## Na dia misy ny fady iraisan'ny Malagasy rehetra dia misy ny fady tsy mahakasika afa-tsy ny faritra na ny tanàna na ny fianakaviana sasany ihany[3]. 
 ## Isan’ny maha malagasy ny Malagasy ny fananana fady sady mandray anjara amin’ny fiforonan’ny fiarahamonina sy ny maha izy ny tena[3]. 
 ## Ny fady fahita matetika dia momba ny fonondroana amin’ny fanondro ny fasana, 
 ## ny fihinanan’ny vehivavy bevohoka amalona[3]. 
 ## Misy fady mipoitra hatrany hatrany. 
 ## Rehefa misy zavatra vaovao atomboka dia tsy maitsy manao joro (fanatitra) mba hanalana ny fady[4]. 
 ## Izay manota fady dia heverina ho maloto[3] sy manohintohina ny filaminana ara-panahin'ny fiarahamonina, 
 ## na tanteraka ny fanotam-pady na tsy tanteraka[4]. 
 ## Ny vahiny avy any ivelan’ny Madagasikara dia asaina koa mba hanaja ny fady isan-toerana sady hanova ny fitondrany ny fiainany hifanatraka amin’izany[5]. 
 ## Hita taratra amin'ny lafin-javatra momba ny kolontsaina malagasy ny fady. 
 ## Izany no andrenasana ny Malagasy manao hoe "aza fady"[3]. 
 ## Ny mpanoratra sasany milaza fa ny fady dia mitovy amin'ny zavatra andraràna nefa tsy voasoratra ao amin’ny kolontsaina tandrefana, 
 ## izay miteraka tsy firaharahan’ny fiarahamonina ilay mpandika lalàna[6]. 
 ## Hery tsy hita maso Hery tsy hita maso ny hasina ka ireo andriana, 
 ## mpanandro, 
 ## mpisikidy ary ireo zavaboaharin'Andriamanitra toy ny zazavavindrano, 
 ## kalanoro, 
 ## vazimba, 
 ## ireo sampy, 
 ## sns...izay afaka manova ny fiainan'ny olombelona no heverin'ny ntaolo ho manana azy. 
 ## Marihina fa ny loharanon'io hery io dia Andriamanitra Andriananahary sy ny razana. 
 ## Araka ny lovantsofina teo amin'ny andriana anefa, 
 ## ny hasina amin'ny andriana dia avy amin'ny zanak'andriamanitra mihitsy fa tsy toy ireo hasina hita amin'ny zavaboahary hafa. 
 ## Raha nidina nilalao tety ambony tany ny zanak'Andriamanitra dia tsy tafody tany andanitra intsony satria voaota fadin'ny olombelona. 
 ## Koa tonga nitoetra sy notompoin'ny olombelona teto antany ilay zanak'andriamanitra. 
 ## Naka vady sy niteraka tamin'ny olombelona io zanak'andriamanitra io ka tamin'io fiterahana io dia nifindra tamin'ireo taranany ny hasiny ary ireo taranany ireo dia nohajain'ny olombelona fatratra sy notompoiny ary noandrianiny satria manan-kasina, 
 ## dia ireo taranaka ireo no loharanon'andriana voalohany. 
 ## Ary izany no ilazan'ny ntaolo fa ny hasina no maha-andriana ny andriana. 
 ## Mety ho faty na hihalefy na very ny hasina raha toa ka voaota fady ka io no ataon'ny ntaolo hoe "maty hasina" na "very hasina" na "mitrikasina". 
 ## Sarotiny amin'ny hasiny ary ny Ntaolo izay nanan-kasina ka mifady zavatra maro sy tsy nivady raha tsy tamin'ny olona manan-kasina toa azy mba tsy ho maty ilay hasin'ny zanak'andriamanitra nifampita ao aminy. 
 ## Ary amin'ny andro farany mialoha ny taombaovao na vava alahamady amin'ny volana alahamady dia midio amin'ny rano tsy dikain'amboa sy mifamela heloka amin'ny manodidina azy ny ntaolo mba hamerina sy hamelona ary hampitombo indray ny hasina ao aminy. 
 ## Ary raha mandeha amin'ireny olona na zava-manan-kasina ireny dia hoy ny fiarahabany sy ny firariany: 
 ## "masina anie ianao". 
 ## Manaporofo izany, 
 ## ireo anaram-bohitra na anaran-javatra misy ny teny hoe "hasina" na "masina" dia saika ireo tanàn'andriana na mifamatotra amin'andriana. 
 ## Ny lapan'ny mpanjaka Rabiby tany Ambohitsitakatra ao Anjozorobe dia "Fonohasina" no anarany. 
 ## Ireo mpanjaka kosa rehefa miamboho dia atao hoe "ny masina" no iantsoana ny taolambalony ary ny tendrombohitra anafenana (andevenana) ireny taolambalon'ny mpanjaka ireny no atao hoe "tendrombohitra 12 masina", 
 ## ary ilay trano kely eo ambonin'ny fasan'ny mpanjaka merina no atao hoe "trano masina" ("trano manara" no iantsoana ny an'ny fasan'andriana tsotra). 
 ## Ary ny mpanjaka isan'ny telo lehibe taty Imerina dia Andriamasinavalona no anarany. 