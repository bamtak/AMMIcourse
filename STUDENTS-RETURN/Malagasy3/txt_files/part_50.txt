 ## kanefa toa ohatran’ny ngezangeza ihany anie izy izany no toa he koa tena lava be ireto fantsiny ireto, 
 ## ireo ve tsy hahafaty ahy raha vao kopahiny eo aho? 
 ## Aleo aloha hampiresahana: 
 ## Ary tena lava sy maranitra be mihintsy anie izany fantsinareo izany Razoky hoy izy mantsy ilay Akoholahy. 
 ## Nidehaka tery ny Akoholahy ka niteny hoe: 
 ## Efa maromaro ihany izay akoho matiko tamin’ireo fantsiko ireo izay, 
 ## raha tsy maty ry zalahy de mitondra takaitra daholo. 
 ## Soa ihany aho fa nanontany hoy ilay Kary fa raha tsy izany maty teo aho, 
 ## dia ahoana izany hody maina indray izany anio. 
 ## Tsisy an’izany rangahy fa tsy maintsy laniko io tonga dia hiatsampazako avy ery amin’ny lohany ery a! 
 ## Kanefa inona io menamenabe be eo amin’ny lohany io, 
 ## marina tsy vain’afo mahamay be io saika maty teo indray aho, 
 ## hay ka misy vain’afo ny lohan’ilay akoholahy ity marina mafy; 
 ## aleo hampiresahana indray aloha: 
 ## Ô Razokibe a! 
 ## inona hoa io eo an-dohanareo menamenabe ohatran’ny vain’afo io e. 
 ## Sady toran’ny hehy ilay Akoholahy no niedinedina ery niteny hoe Haingo leisy io ry Kary a, 
 ## Haingo io, 
 ## sanga no iantson’ny olona azy. 
 ## Hanky va re hoy ilay Kary, 
 ## indro izy mody niodina indray mandeha avy eo niantsampazany tery amin’ny sangany ilay Akoholahy ka indray mandeha monja no nikofoka nikopakopaka dia vita hatreo ny aminy. 
 ## Indro ilay Kary nihirahira hoe: 
 ## ny haingony ny nahazoako azy, 
 ## ny haingony no nahazoako azy. 
 ## Tandremo ihany ny misioka nefa tsy tafavoaka ny ala, 
 ## ny mandihy tsy afa-tavony. 
 ## Angano, 
 ## angano, 
 ## arira, 
 ## arira, 
 ## tsy izaho no mampiresaka fa ny Ntaolo taloha no be fahendrena. 
 ## Mpamangy : 
 ## Akory avy izato ianareo, 
 ## tompoko (miara-miteny an’io ny mpamangy) Vangiana : 
 ## Indreto izahay eto ihany, 
 ## tompoko (miara-miteny ihany koa ny vangiana) Mpamangy : 
 ## Avy mamangy amin'ny fahoriana, 
 ## tompoko (mbola miara-miteny ihany) Vangiana : 
 ## Misaotra indrindra, 
 ## tompoko, 
 ## ary hotahian'Andriamanitra anie ianareo (mbola miara-miteny ihany koa ny vangiana ) Mpamangy : 
 ## (eto dia ilay solontenan'ny Mpamangy irery amin'izay no miteny) Azafady indrindra, 
 ## ry izy mianakavy, 
 ## fa amin'izao fahoriana midona sy mihatra aminareo izao dia tonga eto izahay (lazaina eo izay fifandraisan'ny mpamangy amin'ny vangiana, 
 ## ohatra mpiara-miasa na mpinamana...) izay tsy hafa fa mpiara-miasa, 
 ## iray vatsy, 
 ## iray aina, 
 ## iray trano, 
 ## iray donak'afo, 
 ## iray petsapetsa amin'Itompokolahy na Itompokovavy. 