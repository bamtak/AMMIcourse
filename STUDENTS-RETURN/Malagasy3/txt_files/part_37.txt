 ## Midika hatrany izany fa ivon'ny fomba fijerin'ny Ntaolo izao tontolo izao ny hasina. 
 ## Ara-tantara, 
 ## ireo vazimba taty Imerina dia efa nino ny hasina satria izany Ramasinamparihy izany dia isan'ireo mpanjaka vazimba ary Ambatomanitrasina, 
 ## sy Ambohitrankasina dia isan'ireo tanàna tranainy indrindra voalazan'ny lovantsofina fa nitoeran'ireo razan'andriana merina tany akaikin'ny Maroantsetra raha mbola tsy niakatra taty anivon'ny riaka izy ireo. 
 ## Ambohidrabiby, 
 ## iray amin'ireo tendrombohitra 12 masina eto Imerina, 
 ## ohatra, 
 ## dia "Hasin'imerina" no anaram-boninahiny satria hono mipetraka amin'Ambohidrabiby, 
 ## eo amin'ny alahamadintaniny, 
 ## amin'ilay tanàna atao hoe Fonohasina ny hasin'ny fanjakan'andriana merina. 
 ## Niteraka fombafomba maro arak'izany ny fikajiana ny hasina ka nahatonga ny karazan'andriana sasany hanao ny "lova tsy mifindra" toy ny Andriandoriamanjaka ao Fonohasina sy ny Andriantompokoindrindra ao Ambohimalaza. 
 ## Ireo mpanjaka maro nifandimby aza dia nanome lanja io hasina io tamin'ny anarany toy ny hoe Ramasimparihy, 
 ## Andriamasinavalona...Toy izany koa, 
 ## ny zavatra heverina fa masina dia tsy mety raha tsy landy no atafy na amatorana azy ka izany no mahatonga ireo andriana merina hitafy landy ary ny vakan-tsampy dia atohy amin'ny kofehy landy. 
 ## Fanomezana Mifandraika amin'ny heviny voalohany ihany: 
 ## Fahizay, 
 ## ny Ntaolo dia tsy miseho tanam-polo manoloana ny olona na zava-manan-kasina fa mitondra fanomezana toy ny lamba landy, 
 ## ny tantely, 
 ## ny akondro ary ny vola tsy vaky. 
 ## Io fanomezana io dia atao koa hoe "hasina" ary ny fomba atao amin'ny fanolorana izany no atao hoe "manasina". 
 ## Ohatra, 
 ## raha mandeha amin'ny olona mahay ody folaka na ody may ianao dia manome azy ny "hasi-tanana", 
 ## tsy saran'ny fanorana ny tongotrao folaka anefa izany fa ilay hasina ao amin'ilay olona no isaoranao. 
 ## Raha mankany amin'ireo kalanoro mpitaiza ianao dia sady manolotra vola no milaza hoe "mitomboa hasina ianao dadibe"...Ary raha manatona mpanandro dia milaza ianao hoe "masina ianao ranakombe", 
 ## ohatra... 
 ## Sira Misy ifandraisany amin'ilay heviny voalohany ihany na dia mifanalavitra aza izany. 
 ## Ny hasina dia heverina ho toy ny sira, 
 ## ka avy amin'izany ny hoe "masina" izany hoe "masirasira". 
 ## Io no nahatonga ny anarana ho "ranomasina"...Ka ny olona na zavatra itoeran'ny hasina ihany no afaka manome hasina ireo tontolo manodidina azy. 
 ## Anaran-kazo Anaran-kazo ny hasina, 
 ## hazo lava taho ka eny amin'ny lohany no mivangongo ireo ravina maro somary lava mahia. 
 ## Ity hazo hasina ity moa any amorontsiraka sy any an'ala no maniry sy mijoalajoala tokoa fa aty Imerina kosa dia saika nambolena ireo hasina maniry amin'ny tanànan'ny Ntaolo ireny. 
 ## Noheverin'ny ntaolo ho itoeran'ny hasina (dikany voalohany) ireny zavamaniry atao hoe "hasina" ireny. 
 ## Tsy maniriniry fahantany ireny hasina ireny taty Imerina fa matetika amin'ny tanànan'andriana na toerana masina misy vazimba sy kalanoro, 
 ## ny fasan'andriana, 
 ## ny fantsakan'andriana, 
 ## ny doany ary ny trano itoeran'ny mpanandro, 
 ## mpimasy sy mpisikidy no ambolena azy. 
 ## Any amin'ny faritry ny Sakalava aza dia ny toerana misy ireo zanakandriana no hany azo ambolena izany. 
 ## Isan'ny tena niavaka ny hasina maniry ao amin'ny rovan'Antsahadinta satria dia mivady amin'ny aviavy izy ireo, 
 ## toy izany koa ny hasina naniry tao Fonohasina satria dia nijoalajoala tsy nanampaharoa izy tao. 
 ## Izany no ilazan'ny Ntaolo fa isan'ny hazon'andriana miaraka amin'ny amontana, 
 ## aviavy, 
 ## hazotokana ary hitsikitsika ny hasina. 
 ## Fa amin'ireo hazon'andriana ireo anefa dia ny hasina ihany no "hazom-panandratana" ary tsy misy heviny ny zavatra ataon'ny olo-manan-kasina na zava-manan-kasina raha tsy misy ity hazo atao hoe hasina ity eo aminy. 
 ## Ohatra, 
 ## tamin'ny fandroan-dRalambo teo Ambohidrabiby, 
 ## ireo zanakandriana virijiny no maka ny rano tsy dikain'amboa; 
 ## asiana hasina maniry teo Fonohasina sy volafotsy izany rano izany ary atao amin'ny zoro alahamady ao amin'ny lapa ka androan-dRalambo amin'ny andro farany alohan'ny vava alahamady, 
 ## ary rehefa vita izany dia natafy an-dRalambo ny jaky vaovao notenomin'ny zanakandriana atao hoe Andriandoriamanjaka.Ankehitrio, 