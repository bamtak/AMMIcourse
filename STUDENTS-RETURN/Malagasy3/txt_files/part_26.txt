 ## Tia vehivavy: 
 ## vady, 
 ## reny, 
 ## anabavy, 
 ## sns Fasan-dRasendrasoa, 
 ## vadiben'Andrianampoinimerina, 
 ## ao amin'ny Rovan' Ambohidrabiby. 
 ## Olona tia vehivavy: 
 ## Nomen'Andrianampoinimerina lanja sy anjara manokana teo amin'ny fiainany ny vehivavy. 
 ## Voalohany, 
 ## ampolony maro ny vadiny ka misy ny tena tiany ary misy kosa vadim-panjakana ho fitandroana fahalemana. 
 ## Tany amboalohany dia Rabodonimerina no vadibeny ary nampitoeriny tao Ambohimanga saingy tsy niteraka izy ireo. 
 ## Nony niamboho Rabodonimerina dia Rasendrasoa zanak'Andriamanitrirazaka taranak'Andriampolofantsy no lasa vadibeny ary napetrany tao Ambohidrabiby. 
 ## Faharoa, 
 ## ny lapa Mahandrihono ao Ambohimanga izay misy azy dia ahitana sary nono eny akaikin'ny tapenaka izay tazan'ny masony raha mitsilany matory eo ampandriany izy. 
 ## Fasan'i Rabodozafimanjaka vadin'Andrianampoinimerina ao amin'ny Rovan'Antsahadinta Fahatelo, 
 ## nanana lanja manokana taminy ny anabaviny sy ny reniny ary ny renibeny ka noferany fa ny tera-dRangorinimerina renibeny sy ny tera-dRalesoka anabaviny ihany no mahazo manjaka mandimby azy. 
 ## Ankoatr'izany, 
 ## navahany manokana ny vehivavy mananotena izay nomeny alalana haka kitay amin'ny alany. 
 ## Ary farany, 
 ## nofaritany fa mitondra Radama I nefa an'ny vehivavy ny farany dia an'i Mavo izany izay nisalotra ny anarana Ranavalona izay nalaina avy amin'ny anarana Ranavalonandriambelomasina renin'Andrianampoinimerina. 
 ## Ny zava-bitany Tsisy nisy nahavita izay vitan’Andrianampoinimerina tamin’ny mpanjaka rehetra teto Madagasikara talohany. 
 ## Izy no nampanaiky ny fanjakana maro nanodidina an’Ambohimanga sy Imerina. 
 ## Matsilo saina izy satria tsy mba nahita ranomasina izy satria na dia nonina taty anivon-tany dia fantany fa Nosy i Madagasikara ary tokony ho fanjakana tokana fa tsy mizarazara. 
 ## Izy no Rain’ny fampivondronana ho fanjakana tokana an’i Madagasikara. 
 ## Ny niafarany Raha nitaratra tamin’ny loharano teroa Ankatso izy dia hitany fa efa atomotra ny fodiamandriny ka nanafatra izy fa eny Ambohimanga no hafenina izy noho io vohitra io iafenan'ireo lafinkavany akaiky azy. 
 ## Fa ireo andriana miafina tamin'ny fitomiandalana teo androvan'Antananarivo dia misy razany ny sasany saingy lavitra kokoa. 
 ## Tratra antitra Andrianampoinimerina ka ny taona 1810 izy no niamboho ary nafenina teo atsimon’Andriambelomasina raibeny ao an-drovan’Ambohimanga. 
 ## Tato aoriana anefa, 
 ## raha vao voazanaka i Madagasikara dia tsapan’ny mpitondra frantsay fa mbola maro ireo Malagasy nino ny hasin’ny razan’andriana koa nafindran’ny Frantsay ho ao androvan’Antananarivo ny taolambalon’Andrianampoinimerina. 
 ## Ny taona 2008, 
 ## tamin’ny fitondran’i Marc Ravalomanana no tafaverina ao amin’ny rovan’Ambohimanga ny taolambalon’Andrianampoinimerina. 
 ## Niteraka resabe anefa izany famindrana izany satria tao ny tsy nankasitraka noho io famindrana io natao mangingina, 
 ## raha niteraka fankasitrahana kosa hoan'ny hafa izay nihevitra fa voavaha ny famonjàna ara-tantara ny firenena malagasy nataon'ny mpanjanatany. 
 ## I Miangaly dia isan'ny vady tian'Andrianampoinimerina indrindra. 
 ## Noho i Andrianampoinimerina nalahelo sy nanina azy matetika dia noforonin'ny mpihira sy mpitendry zava-maneno tao ambohimanga ho azy ilay hira mitondra ny lohateny hoe "I Miangaly re no manina", 
 ## izay isan'ny hira nampalaza ny tarika Ny Antsaly, 
 ## sady nankafizin'i Randafisaon Sylvestre mpitendry valiha nikoizina sy mpamoron-kiran'ny taonjato faha-roapolo
 
## Ny tetiandro malagasy dia tetiandro nampiasain'ny Malagasy talohan'ny nampiasany ny tetiandro gregoriana nentin'ireo vazaha sady mbola ampiasaina amin'ny sehatry ny fanandroana. 
 ## Araka ny hevitry ny maro dia tetiandro manara-bolana ny tetiandro malagasy[1]. 
 ## Tsy tokana anefa ny tetiandro malagasy fa maro vokatry ny fiaviany sy ny fiovany isam-paritra[2]. 
 ## Avy amin'ireo tetiandro indiana tranainy sy ny fampanjariana anaram-bolana ny anaran'antokon-kintana arabo ireo tetiandro malagasy ireo[2]. 
 ## Izany no mahatonga ny anaram-bolana sasany hitovitovy amin'ny anaran'antokon-kintana amin'ny haikintana na fanandroana indiana amin'ny teny sanskrita fa ny sasany kosa, 
 ## izay sady fantatry ny maro, 
 ## dia avy amin'ny anaran'antokon-kintana amin'ny haikintana arabo. 
 ## Avy amin'ny tetiandro arabo ny anaran'ny andro ao amin'ny herinandro. 
 ## Misy 29 na 30 andro ny iray volana amin'ny tetiandro malagasy[3]. 
 ## Ny tetiandro sy ny fanandroana malagasy voalohany dia avy amin'ny fanandroana indiana fa rehefa nisy Arabo nandalo sy nonina teto Madagasikara dia niova ho amin'ny fanandroana arabo na nifangaro aminy izany. 
 ## Noho ny fitoviana misy eo amin'ny anaram-bolana sy ny anaram-bintana malagasy dia tsy nampiasaina ireo anarana ireo rehefa nahazo vahana ny kolontsaina tandrefana sy ny fivavahana kristiana nefa notazomina ihany ny anaran'andro. 