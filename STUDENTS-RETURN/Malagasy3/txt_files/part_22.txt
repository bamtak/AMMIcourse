 ## Marihina anefa fa Andriamiharamanjaka dia manila ihany koa satria isan'ireo razambeny sy razan'andriana nanjaka tamin'ny faritr'Anjozorobe dia ireo Andriamamilaza sy Andriandoriamanjaka izay samy niainga avy eo Ambohidrabiby ary tarana-dRabiby no niverina nankany Anjozorobe. 
 ## Manodidina ny taona 1720–1730 ny taona nahaterahan’Andrianampoinimerina satria i Mayeur, 
 ## frantsay nivahiny tao amin’ny fanjakan’Andratsay ny taona 1777, 
 ## dia nirakitra tamin’ny diariny ny filazan’ny olona nohadihadiany fa Andrianampoinimerina mpanjakan’Ambohimanga dia antidahy. 
 ## Raha apetraka ary fa efa antidahy Andrianampoinimerina tamin’ny taona 1777 nanoratan’i Mayeur dia efa mahatratra 50 taona farafahakeliny Andrianampoinimerina tamin’ny taona 1777. 
 ## Vava Alahamady amin’ny volana Alahamady kosa no voalazan’ny lovantsofina fa andro nahaterahany. 
 ## Ny endriny sy ny toe-batany Lehilahy fohy Tsy azo sary Andrianampoinimerina satria norarany tsy hiakatra an’Imerina ny vahiny. 
 ## Ny lovantsofina anefa dia mitazona fa lehilahy fohy fa tsy lava Andrianampoinimerina. 
 ## Araka ny filazan’ireo mpitazona tantara momba ny fandrian’Andrianampoinimerina ao amin’ny lapany atao hoe "Mahandrihono" ao amin’ny rovan’Ambohimanga dia sahabo ho 1,45 m ny halavan’Andrianampoinimerina. 
 ## Ary farany, 
 ## i Mayeur dia nanoratra tamin’ny taona 1777 tao amin’ny diariny fa araka ny notaterina taminy dia fohy Andrianampoinimerina mpanjakan’Ambohimanga. 
 ## Mazava hoditra Momba ny fihodirany dia tsisy sary ahafahana mamantatra izany. 
 ## "Ilahifotsy" anefa no niantsoan’Andriambelomasina raibeny azy. 
 ## Midika izany fa fotsy fihodirana na mazava hoditra Andrianampoinimerina. 
 ## Mbola ny hafa-draibeny manao hoe "Ilahifotsy avy amin’alahamadintany no tompon’ny farany" no nentiny nandresy lahatra ny vahoakan’Ambohimanga raha naka ny fanjakana tao Ambohimanga Andrianampoinimerina satria mantsy mitovy volonkoditra sy fiaviana amin’ny voalazan’Andriambelomasina izy (fa raha tsy fotsy izy no tsy avy amin’ny alahamadintany dia ho mpisandoka fotsiny ihany). 
 ## Manarak’izany, 
 ## Radama I zanaka naterak’Andrianampoinimerina dia olona fotsy fihodirana na mazava fihodirana, 
 ## malama volo, 
 ## maranitr'orona fa tsy mangamanga sy ngita volo, 
 ## no tsy manana endrika afrikana. 
 ## Inoana arak’izany fa tsy mifanalavitra loatra amin’ny endri-dRadama I Andrianampoinimerina rainy. 
 ## Ary farany, 
 ## nisy sary vita hosodoko momba an’Andrianampoinimerina, 
 ## sary izay mampiseho fa olona fotsy na mazava fihodirana, 
 ## maranitr'orona ary lavalava endrika izy. 
 ## Misy moa ny milaza fa tsy tena endrik’Andrianampoinimerina no hita amin’ilay hosodoko. 
 ## Ny tsy azo lavina anefa dia hatramin’ny nahavitan’izany sary hosodoko izany dia maro ireo taranak’Andrianampoinimerina no nitazona dika mitovy amin’izany, 
 ## eny hatrany anaty rovan’Antananarivo sy Ambohimanga ary amin’ny rova maro amin’ny vohitra 12. 
 ## Midika izany fa saika noeken’ny maro ho manakaiky tanteraka ny endrik’Andrianampoinimerina iny sary hosodoko mahakasika azy iny. 
 ## Ny nitazaina azy Fahazazany Kamboty reny fahazaza Andrianampoinimerina ka teo anilan-drainy tany Anjozorobe izy no nitoetra. 
 ## Tsy zanaky ny vadiben’Andriamiharamanjaka moa izy no tsy mba nisy reny hihantahantana ka tamin’ny fahazazany dia efa nahakarakara tena sy nahay nitady vola ary nampiasa ny herin-tsandriny izy. 
 ## Ny manarakandro, 
 ## ny miasa tany, 
 ## ny kilalaontsaina, 
 ## ny tafasiry amin’ny antitra, 
 ## ny mikarakara ireo zandriny iray tampo aminy, 
 ## ny mitsidika ireo vohitra manan-tantara ary ny mihaino kabary an-dapa no nandaniany ny antokonandrony fa tsy mba liana tamin’ny fanaon’ireo zaza sy tanora mitovy taona aminy izy. 
 ## Rehefa henon’Andrianjafy anadahin-dreniny, 
 ## Andrianjafy izay efa nanjaka nandimby an’Andriambelomasina teo Ambohimanga ary Andrianjafy moa tsy niteraka rahateo, 
 ## ny nahazo an’Andrianampoinimerina dia nalainy ho any aminy eny Ambohimanga izy izay hany havany akaiky. 
 ## Koa nandao an-drainy Andrianampoinimerina ary tonga nonina teo Ambohimanga ka nankinin’Andrianjafy tamin’ireo loholona teo Ambohimanga ny fitaizana azy. 
 ## Na dia teo Ambohimanga aza dia mbola notohizan’Andrianampoinimerina hatrany ilay toetrany mahakarakara tena sy be atao. 
 ## Ho fehiny, 
 ## kolontsaina roa samy hafa no nitaizana an’Andrianampoinimerina dia ny kolontsain’Anjozorobe avy amin’ny rainy ary ny kolontsaina merina avy amin’ny fianakavian-dreniny. 
 ## Ny nahazoany ny fanjakana sy ny nanitarany izany Saika Ralaitokana no nanjaka Vavahady avaratra ao amin'ny vohitra masina Ambohimanga Tsiahivina ny hafatr’Andriambelomasina fony fahavelony fa rehefa modimandry izy dia Andrianjafy no manjaka ary aorian’Andrianjafy kosa dia Ilahifotsy avy amin’Alahamadintany zafikeliny no manjaka. 
 ## Nankato tanteraka ny hafa-drainy Andrianjafy fony izy nihevitra fa momba izy, 
 ## koa nankininy tamin’ireo loholona teo Ambohimanga ny fitaizana an’Andrianampoinimerina nandrandrainy handimby azy rahatrizay. 
 ## Tato aoriana anefa dia niteraka an-dRalaitokana i Andrianjafy ka novoriny ny vahoaka ary nilazany fa Ralaitokana no hanjaka aoriany. 
 ## Tezitra tamin’Andrianjafy ireo loholon’Ambohimanga izay efa nifankahazo am-po tamin’Andrianampoinimerina. 
 ## Tafapetraka ho mpanjaka ihany Nohararaotin’ireo loholona ireo ny tsy nahateo Ambohimanga an’Andrianjafy hanandratany ho mpanjaka an’Andrianampoinimerina sy hakana ny fon’Ambohidrabiby sy ny vohitra miaraka aminy. 