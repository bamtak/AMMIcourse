 ## Nanome vola mitentina 3 700 000 dôlara (avy amin'ny Banky iraisam-pirenena) hiatrehana ny coronavirus ny OMS, 
 ## ka isan'ny nampatoky ny fitondram-panjakana izany [4]. 
 ## Nanampy koa izy fa ny mety ho vokatra ara-tsosialy sy ara-toekaren'ny fanakatonana sisin-tany no ratsy kokoa. 
 ## Noho izany, 
 ## araka ny hafatry ny OMS dia tsy tokony hakatona tanteraka ny seranam-piaramanidina eto Madagasikara mba tsy hampikatso ny toekarena izay hita fa mihamandroso. 
 ## Izany no mbola naharesy lahatra ny fitondram-panjana namela ny fitaterana an'habakabaka mampitohy an'i Madagasikara amin'ny firenena vitsy toa an'i Frantsa. 
 ## Hatramin'ny 14 Marsa ny fitondram-panjakana dia nanao izay hampitony ny tahotry ny vahoaka fa mbola tsy tonga eto Madagasikara ny coronavirus ary manao izay ho afany hiarovana ny ain'ny Malagasy ny mpitondra amin'ny alalan'ny fandraisana fepetra isan-karazany mifandraika amin'izany miampy ny fanohanan'ireo mpiara-miombona antoka amin'i Madagasikara. 
 ## Fidiran'ilay valanaretina eto Madagasikara Ny fitaterana an'habakabaka no fitaovana nampiditra ny valanaretina coronavirus eto Madagasikara. 
 ## Ny seranam-piaramanidina iraisam-pirenena Ivato Sarintany maneho ny fielezan'ny aretina vokatry ny coronavirus maneran-tany tamin'ny 21 Marsa 2020. 
 ## Tamin'ny 20 Marsa 2020 no nambara amin'ny fomba ofisialy ny fisian'ny olona tratran'ilay valanaretina eto Madagasikara. 
 ## Ireo olona tratra voalohany Fiaramanidin'ny Air France Vehivavy telo avy any Frantsa no nolazaina tamin'ny fomba ofisialy fa voan'ilay valanaretina vokatry ny coronavirus eto Madagasikara, 
 ## araka ny fanambaràn nataon'ny filoham-pirenena malagasy Andry Rajoelina tamin'ny 20 Marsa 2020. 
 ## Tsy niara-tonga ireo vehivavy ireo fa ny iray (41 taona) dia efa tonga tao amin'ny seranam-piaramanidina Ivato tamin'ny 17 Marsa 2020 niaraka tamin'ny fiaramanidina Air France 934, 
 ## ny iray hafa (19 taona) tonga tao tamin'ny 18 Marsa rehefa avy nandalo tao Maorisy sady niaraka tamin'ny fiaramanidina maorisiana Air Mauritius MK 288, 
 ## ary ny fahatelo kosa (45 taona) tonga teto tamin'ny 19 Marsa 2020 niaraka tamin'ny fiaramanidina Air Mad MD 051[5] [6]. 
 ## Nisy olona sivy hafa indray no fantatra tamin'ny 23 Marsa 2020 fa voan'ny coronavirus, 
 ## araka ny fanambaràna ofisialy nataon'ny filoham-pirenena, 
 ## ka nampitombo roa ambin'ny folo ny isan'ny olona tratran'ilay valanaretina eto Madagasikara izany.[7]. 
 ## Ny sidina Air France AF934 no nitondra azy ireo: 
 ## vehivavy malagasy efatra (43, 
 ## 54, 
 ## 58 ary 61 taona), 
 ## lehilahy malagasy roa (44 sy 60 taona), 
 ## lehilahy frantsay iray monina eto Madagasikara (60 taona), 
 ## lehilahy gineana iray monina eto Madagasikara (55 taona), 
 ## lehilahy hafa iray koa (58 taona). 
 ## Nandritra ny fotoana namelana ireo fiaramanidina samihafa amin'ny sidina avy any Frantsa ireo no nahatafiditra ireo olona ireo fa tsy indray mandeha. 
 ## Raha toa ka natoka-monina mandritra ny dimy ambin'ny folo andro ny ankamaroan'ireo mpandeha tamin'ny sidina avy any ampita dia tsy vitsy koa ireo nozahana mari-pana dia nalefa nody ka atahorana hampiely ilay aretina satria tsy fantatra na mitondra ilay tsimokaretina izy ireo na tsia na dia ambany aza ny maripanany tamin'ny andro nahatongavany. 
 ## Na dia nolazaina fa naato tanteraka ny sidina mampitohy an'i Madagasikara amin'ny any ivelany dia mbola nisy ihany ny sidina Air France nahazo alalana manokana tamin'ny fitondram-panjakana malagasy nandritra ny andro vitsy taorian'izany fanakatonana tanteraka izany[8]. 
 ## Fepetra noraisin'ny fanjakana Fepetra manokana hoan'ny faritra Analamanga sy Toamasina Manoloana ny fitomboan'ny isan'ny olona tratran'ilay valanaretina dia nanandray fepetra ny fitondram-panjakana malagasy ka nametraka ny tsy fahafaha-mivezivezin'ny mponina sy ny tokony hisian'ny fitokana-monina faobe (tsy mivoaboaka ny toeram-ponenana, 
 ## olona iray isan-rtokatrano ihany no afaka mivoaka raha tsy maintsy hanao izany) mandritrany dimy ambin'ny folo andro, 
 ## ho an'ny mponina ao amin'ny faritra Analamanga sy ny tanànan'Antananariivo sy Toamasina. 
 ## Natsangana tao amin'ny Mining Business Center ao Ivato ny Centre opérationnel COVID-19 izay natokana hanara-maso ny marary sy ireo natoka-monina. 
 ## tsy azo atao ny mivezivezy amin'ny alilna manomboka amin'y 8 ora alina ka hatramin'ny 5 ora maraina. 
 ## Tsy maintsy mijanona ao amin'ny toeram-ponenany avy ny mponina ao Toamasina sy Antananarivo, 
 ## mijanona ny fitateram-bahoaka (taksibrosy, 
 ## taksibe, 
 ## taksy) ao amin'ireo tanàna roa ireo, 
 ## afa-tsy ireo fiarakodia mitondra enatam-barotra sy ny fiarakoadia an'ny tena manokana. 
 ## Misokatra ihany manomboka amin'ny 6 ora maraina hatramin'y 12 ora antoandro ny toeram-pivarotana ahitana ireo zavatra ilain'ny mponina andavanandro (vary, 
 ## voamaina, 
 ## solika, 
 ## siramamy, 
 ## sns), 
 ## ka isan'izany ny mpamongady, 
 ## ny mpaninjara ary ny tsenam-pokontany. 
 ## Napetraka ny sakana hanaovana fizaham-pahasalamana amin'ireo lalana mivoaka miditra an'Antananarivo sy amin'ny tanàn-dehibe hafa, 
 ## izay izahana ny hafananan'ireo olona afaka mandeha mivoaka ny tanan-dehibe rehetra hisorohana ny fihanahan'ilay valanaretina tsy hiparitaka amin'ny faritra hafa. 
 ## Fepetra faobe Notadiavina indray ireo Malagasy avy any ivelany tafiditra eto Madagasikara hatramin'ny 14 Marsa 2020, 
 ## izay navela nody tamin'ny mbola tsy nahitana olona mararin'ny coronavirus. 