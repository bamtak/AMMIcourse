Na ɔnka nkontompo ntam. ## 
No na ɔbɛnya AWURADE nsam nhyira. ## 
Na ne nkwagyeɛ Nyankopɔn bɛbu no bem. ## 
Yeinom ne wɔn a wɔpɛ n’akyiri kwan no abusua. ## 
Wɔn a wɔhwehwɛ w’anim, O Yakob Nyankopɔn. ## 
Mo, aponkɛseɛ, momma mo tiri so. ## 
Na mo, tete apono, montrɛ mo ho mu. ## 
Na animuonyam hene no nhyɛne mu. ## 
Hwan ne animuonyam hene yi? ## 
Ɛyɛ AWURADE, otumfoɔ kɛseɛ, ɔbrane. ## 
AWURADE a ɔyɛ ɔbrane, ɔko mu. ## 
Mo, aponkɛseɛ, momma mo tiri so. ## 
Na montrɛ mo tete apono no mu. ## 
Na animuonyam hene no nhyɛne mu. ## 
Hwan ne saa animuonyam hene yi? ## 
Asafo AWURADE, ɔno ne animuonyam Hene no. ## 
AWURADE, wo na mema me kra so mekyerɛ woɔ. ## 
Me Nyankopɔn, wo so na mede me ho matoɔ. ## 
Mma m’ani nnwu. ## 
Mma m’atamfoɔ ho nnsɛpɛ wɔn, me nti. ## 
Ampa ara, wɔn a wɔhwɛ wo kwan no biara ani renwu. ## 
Wɔn a wɔtwa nkontompo kwa no na wɔn ani bɛwuo. ## 
AWURADE, kyerɛ me w’akwan. ## 
Na fa me fa w’atempɔn so. ## 
Ma mennante wo nokorɛ mu, na kyerɛkyerɛ me. ## 
ɛfiri sɛ wone me nkwagyeɛ Nyankopɔn. ## 
M’ani da wo so daa nyinaa. ## 
AWURADE, kae wo mmɔborɔhunu ne w’adɔeɛ. ## 
A ɛwɔ hɔ firi tete no. ## 
Nkae me mmɔfraase bɔne ne me mfomsoɔ, ## 
Na mmom kae me sɛdeɛ w’adɔeɛ teɛ. ## 
AWURADE, w’ayamyie nti. ## 
AWURADE yɛ, na ɔtene. ## 
Enti na ɔkyerɛkyerɛ nnebɔneyɛfoɔ ɔkwan soɔ. ## 
Ɔma ahobrɛasefoɔ nante tenenee mu. ## 
Na ɔma ahobrɛasefoɔ sua ne kwan. ## 
AWURADE atempɔn nyinaa yɛ adɔeɛ ne nokorɛ. ## 
Ma wɔn a wɔdi n’apam ne n’adansesɛm soɔ. ## 
AWURADE, wo din nti fa me bɔne kyɛ me. ## 
Na ɛdɔɔso pii. ## 
Onipa biara a ɔsuro AWURADE no. ## 
ɔbɛkyerɛ no kwan a ɔmfa soɔ. ## 
Ne kra bɛtena yiedie mu. ## 
Na n’asefoɔ anya asase atena so. ## 
AWURADE yi ne tirim asɛm kyerɛ wɔn a wɔsuro no. ## 
Na ɔma wɔhunu n’apam no mu. ## 
M’ani hwɛ AWURADE daa. ## 
Na ɔno na ɔbɛyi me nan afiri afidie mu. ## 
Dane w’ani hwɛ me, na dom me. ## 
Na meyɛ ankonam, na meyɛ mmɔbɔ. ## 
M’akoma mu ahohia so. ## 
Yi me firi m’ahokyere mu. ## 
Hwɛ m’amaneɛ ne m’ahometeɛ. ## 
Na fa me bɔne nyinaa kyɛ me. ## 
Hwɛ sɛ m’atamfoɔ dɔɔso. ## 
Na wɔde atirimuɔden tane me. ## 
Hwɛ me kra so na gye me. ## 
AWURADE, bu me bem. ## 
Na me pɛyɛ mu na mebɔɔ me bra. ## 
Na mede me ho metoo AWURADE soɔ, manwatiri. ## 
AWURADE, hwehwɛ me mu na sɔ me hwɛ. ## 
Nane me sawa ne m’akoma. ## 
Na w’adɔeɛ wɔ m’ani so. ## 
Na menam wo nokorɛ mu. ## 
Me ne nnipa huhuo antena. ## 
Na me ne nyaatwomfoɔ anhyia mu. ## 
Metane nnipa bɔne dwabɔ. ## 
Na me ne nnebɔneyɛfoɔ ntena. ## 
Mɛhohoro me nsa, bemdie mu. ## 
Na matwa w’afɔrebukyia ho mahyia, AWURADE. ## 
sɛ merema wɔate m’aseda dwom. ## 
Na maka w’anwanwadeɛ nyinaa. ## 
AWURADE, medɔ wo fie tenabea. ## 
Ne faako a w’animuonyam teɛ. ## 
Nhwim me kra nka nnebɔneyɛfoɔ ho. ## 
Aanaasɛ me nkwa nka mogyapɛfoɔ ho nkɔ. ## 
Wɔn na mmusuo hyɛ wɔn nsam. ## 
Na kɛtɛasehyɛdeɛ ayɛ wɔn nifa ma. ## 
Na me deɛ, pɛyɛ mu na mebɔ me bra. ## 
Gye me, na hu me mmɔbɔ. ## 
Me nan gyina deɛ ɛhɔ da fam. ## 
Asafo ahyiaeɛ mu na mɛhyira AWURADE. ## 
Mma m’ani nnwu, na medwane bɛtoa wo. ## 
Ma pɛyɛ ne teeyɛ nhwɛ me so. ## 
ɛfiri sɛ m’ani da wo so. ## 
Onyankopɔn, gye Israel firi wɔn ahohia nyinaa mu. ## 
AWURADE ne me hann ne me nkwagyeɛ,hwan na mensuro no? ## 
AWURADE ne me nkwa ahoɔden, hwan anim na me ho mpopoɔ? ## 
Nnipa bɔne a wɔhyɛ me so na wɔtane me. ## 
Sɛ wɔretoa me abɛsunsuane me a, wɔawatiwatiri na wɔahwehwe ase. ## 
Sɛ dɔm kyere me so nsraban a, m’akoma rentu. ## 
Sɛ wɔtu me so sa a, ɛno mu mpo na me ho tɔ me. ## 
Adeɛ baako na masrɛ AWURADE, ɛno na mɛhwehwɛ akyiri kwan. ## 
Sɛ me nna a medie nyinaa mɛtena AWURADE fie. ## 
Na mahwɛ AWURADE animteɛ. ## 
Na madwene me tirim wɔ n’asɔrefie. ## 
Na ɔkora me ne sese mu wɔ hia da. ## 
ɔde me hunta ne ntomadan ahuntaeɛ. ## 
ɔma me so gyina ɔbotan so. ## 
Na afei ɔbɛma me tiri so, m’atamfoɔ a wɔatwa me ho ahyia no so. ## 
