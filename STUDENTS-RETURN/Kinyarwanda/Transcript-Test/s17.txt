## uwagenda akayamutera tukareba uko bigenda?» Umwe azana amazi mu ruho, akoramo aramutera.
## Umukobwa ata intango ajya ku gasozi, agenda avuga ati «Yemwe bahigi bagiye mu Buha bwa ruguru, kera nari umuziramazi, 
## nari mwene Ruringa agahiga i Bugesera.» Uko avuga akarigita buhoro buhoro.
## Se aho ari mu ishyamba abwira abahigi bari kumwe ati «Nimufate izo mbwa amayombo niyumvire.»
## Umukobwa arongera asubira muri ya magambo. Se ati «Uwo ni umukobwa wanjye!» Baza biruka basanga hasigaye amasunzu, b
## arayakurura arabananira, barikubura barataha.Hashize igihe, ha handi wa mukobwa yatebereye hamera uruyuzi rweraho igisabo kinini cyane.
## Wa mukobwa akizamukiramo ariko yigumiramo.
## Haza abantu bareba icyo gisabo, bajya ibwami, bati «Nyagasani, hariya hari igisabo, 
## nta wundi gikwiye uretse wowe nyir'u Rwanda.» Umwami yohereza yo Abahutu ngo bajye kureba, bagaruka bavuga nk'aba mbere.
## Atuma abatutsi, bagaruka bavuga kwa kundi. Yohereza abatwa, baracyitegereza, bagaruka intero ari ya yindi.
## Abwira abahutu ati «Mugende mugiterure.» Bagiteruye kirabananira. Abatutsi nabo bagiteruye kirabananira,
## Abatwa bagiye biba kwa kundi. Bukeye haza umusore ati «Nyagasani, kiriya gisabo cyananiranye, ngiye nkagiterura wazampa iki?» 
## Umwami ati «Naguha icyo ushaka cyose.» Umuhungu aragenda aragiterura, arakizana, bagishyira munsi y'ikigega, 
## umwami aramugororera birambuye. Uwo mwami ntiyagiraga umugore, yibaniraga na mushiki we. Bukeye ajya guhiga. 
## Umukobwa ati. «ubona kiriya gisabo cya musaza wanjye kitaza ngo tubohe imitemeli cyokameneka! 
## Ubona kiriya gisabo cya musaza wanjye kitaza ngo twoze ibyansi cyokameneka!»
## Undi ati «Kireke, harimo Rutoke rw'urutunda yaza yakurusha.» Ati «Ngwino undushe.»
## Wa mukobwa ava mu gisabo, araza baboha ibyibo aramurusha, bacunda amata aramurusha, bariyuhagira aramurusha,
## birangiye yisubirira mu gisabo. Wa mukobwa abwira umwami ati: «Muri kiriya gisabo harimo umukobwa mwiza, uzagume aha ngaha,
## wihishe mu kiraro, nzamuhamagara aze, nagera aha uzagende ugiterure ugihishe, azabura aho yihisha maze umufate umurongore.»
## Bukeye umwami ajya mu kiraro yikingiranamo.Wa mukobwa aragenda yicara iruhande rw'ikigega,
## asubira muri ya magambo ahamagara wa mukobwa ngo asohoke mu gisabo, undi na we asubiza kwa kundi,
## ndetse avamo araza, bafatanya ya mirimo, arongera aramurusha. Umwami ava mu kiraro, aterura cya gisabo aragihisha.
## Umukobwa agarutse arakibura, umwami amufata ubwo aramurongora. Barabana, baratunga, baratunganirwa.
## Si jye wahera, hahera umugani. Umwana w'ingayi : Mu Rwanda hose, banga umwana urya agaya igaburo bamuhaye.
## Kenshi na kenshi n'ibyo arya abirya abitamo amarira kuko babimuhana inkoni. Kandi nubwo yarya byinshi bwa he, 
## ntajya ashyira uturaso ku mubiri! Iyo abonye abandi bana barya abagirira ishyari, 
## akeka ko ari bo batuma ahabwa ibyo yita bikeya. Hakubereyeho umwana, iyo ngeso yo kugaya iza kumwokama. 
## Bukeye nyina agira atya arapfa, se azana undi mugore.
## Umwana akaboroga, akirukira hanze yomongana; bya biryo yagayaga abandi bana bakabyirira.
## Se w'uwo mwana na we ntabyiteho kuko yari azi neza ko yari indashoboka.
## Haciye iminsi, umwana ahinduka ingegera, asigara atunzwe no kwiba ibyo arya mu mazu ya rubanda.
## Umusatsi umuhirimbiraho, inzara z'intoki n'iz'ibirenge zirashokonkora; ubwo amavunja amwarika wese.
## Abandi bana bamubona mu bihuru aho abunze yihishe bakamukwena, bati nguwo maguru y'urubabara ya rubaburabirenge, 
## iyo ajya kuba rubebe, yangana na rubanda. Ngicyo igisingizo cy'umwana w'ingayi, watoye ingeso mbi y'ubusambo.
## Urwango rw'injangwe n'imbeba : Injangwe n'imbeba byaruzuraga, bikaganira, bigakina, bigasangira akabisi n'agahiye.
## Imbeba igasigara ku rugo, injangwe ikajya guhiga.
## Imbeba yacukuraga umwobo mu miganda y'inzu; ariko injangwe ntimenye impamvu mugenzi wayo acukura uwo mwobo.
## Umunsi umwe bijya inama, byiyemeza kwiba ikimasa. Birakunyarukira nijoro, bizana imfizi kabombo, iruta imvubu ubunini.
## Birabaga, birangije, injangwe irarya irahaga, ariko isigaza inyama nyinshi cyane, naho imbeba iguguna amagufwa imisaya irashya.
## Imbeba iti «nyabuna ntiwampaho intongo nkumva uko iyo mfizi yari imeze?»
## Injangwe irayihakanira. Inyama zisigaye irazikeba, izishyiraho umunyu, izitereka mu nkangara, irazipfuka,
## maze iziranzika munsi y'urusenge, isubira guhiga. Injangwe imaze kugenda, imbeba irurira, itobora inkangara, 
## irengera kuri za nyama irazirya, imaze gutuna, izisigaye itunda ijyana muri wa mwobo wayo.
## Injangwe ihigutse iti «ngiye kwirebera akanyama ndarira.» Igeze munsi y'urusenge isanga inkangara irayihamagara.
## Ipfunduye ikubitwa n'inkuba, isanga nta n'intongo n'imwe irangwamo. Irabukwa imbeba irayivudukana.
## Imbeba ishyitsamo, yicoka muri wa mwobo wayo, ikira ityo. Injangwe yifata ku munwa imanjiriwe.
## Itangira kuvuma imbeba, irayibwira iti «kuva ubu tubaye inzigo, imbeba zizajya ziribwa n'injangwe aho bihuriye hose.»
## Intare umwami w'ishyamba yarwaje umwana, ibura ibitotsi ikajya irara yomongana mu ishyamba ryose, 
## iboroga bicika, iririra icyana cyayo. Ibaza imiti biba iby'ubusa, umurwayi akomeza kuremba kuko indwara yari yarayoberanye.
