## yagiye guca imyeyo,naho yakurikiye abagemu ba se. 
## Na none aho bagereye kure yanga kubegera ngo batamubonera hafi bakamugarura.
## Akomeza kugenda abagenda uruhunge,barenga ahinguka,barenga ahinguka.
## Abonye bamaze kugera kure cyane,noneho arihuta arabegera.
## Abegereye, bamukubise amaso barumirwa bati”uyu mwana biramera bite.
## Turamusubizayo ntituzamugezayo n’izi ngemu,n’iyo tugeze aha ngaha.
## Umuntu umwe ntitujyana umutwaro wengo tuwugereke ku yacu amusubiraneyo.
## Ibi bintu bibaye bite? Umwe muri bo ati nimumwihorere tuzaba tumugarukana,naho ubu ngubu ntawabona uko abigira.
## Barajyana baratura ku kiraro cya se.Se aza gushenguruka ibwami nijoro baramuramutsa,bamuha ibyo babatumye kumutura.
## Akubise uwo mwana amaso ati uyu mwana araturuka he,ni uwa nde.
## Ntibari baziranye.Umwana ntiyari azi se,na se w’umwana ntiyari amuzi.
## Bati uyu mwana ni uwawe. 
## Ni wa mwana wawe wabyaye,wasize mu nda, Ndabaga.
## Bararamukanya. Ati”ese yaje kumara iki hano.
## Nuko ati ibyanzanye nzaba mbikubwira ejo.
## Umwana bamuhaye amata aranyoye,baramusasiye araryamye.
## Mu gitondo abwira se ati”naje kugukura mu rugerero.
## Aho kugira ngo uzagwe mu rugerero ngo ni uko wabyaye umukobwa,uzanjyane unsohoze.
## nibagaya ubuhakwa bwanjye uzabone kugaruka,nibura umaze iwacu nk’ukwezi, cyangwa se abiri.
## nibura uhumetse urebye abagaragu bawe,urebye inka zawe,urebye iwawe.
## Nibankundira kandi,nzaguhakirwa ngushimishe nk’uko abandi bana bahakiwe base.
## Nuko se arumirwa,buracya mu gitondo aramujyana n’ibwami,aramusohoza.
## Umwami ati ubwo ubonye umuhakwa ni uko itahire. 
## Amushyira mu itorero,arasimbuka aba umuhanga cyane,atera intego,ararasa intembe,arahamiriza.
## aba umuhanga,araririmba aba ingabo y’umutwe.
## Nuko umwami aramushima. 
## Ariko bava mu rugerero, bashengera ibwami, kubera akumbuguyu k’abakobwa.
## akajya anyaruka no mu gikari agasanga abakobwa b’umwami. 
## aho bari bakiyuhagira, bakisigaibyondo, bagasokoza, bakaboha.
## ibara batazi akaribigisha, na we iryo atazi bakarimwigisha, bagakina.
## na none aho baza kumuhamagarira akagenda yiruka,akicara mu zindi ntore.
## Nuko bava guhamiriza,bashengera ibwami na none akagira ako kumbuguyu akaboneza. 
## no mu gikari agasanga abo bana b’abakobwa b’umwami.
## Baramumenyera,ndetse yaba ataje bakamutumira kuko bari bazi ko ari umukobwa nka bo.
## Bagakina,bakigana gutera ibara,bakiga kuvuna ibara.Ibyo atazi bakabimwigisha,na we ibyo azi akabibigisha.
## Nuko bukeye baca hasi bati Nyagasani,wa muhungu wa kanaka ibintu akora ni igitangaza.
## Abakobwa bawe yabagize inshoreke ze nta kundi.
## Ati ndabizi muramwanga kuko abarusha byinshi,ni uko abarusha,ni ukugira ngo nzamwirukane.
## Nta kindi ni ukumwanga.
## Bati Nyagasani,dore aba aha ngaha, kandi nawe uba aha ngaha,uzigenzurire wirebere niba tukubeshya.
## Umwami ashyiraho ingenza,na we yirebera.
## Bava mu itorero,yaterura inzoga aho ngaho akayiha uyifata ngo ayibafatire.
## Mukanya yamureba akamubura mu bandi,naho yagiye mu gikari mu bandi bakobwa.
## Bityo,bityo noneho umwami ati”ntabyo”!Wa muvunamuheto ni ko yabigenje koko,yangiriye abakobwa inshoreke ze.
## Nuko umwami aramutumira,ava mu gikari baramuzana bamushyira ku ngoyi.
## Aramuboha, nuko ati nta kindi,iki cyaha sikitwarirwa,nta kindi ni ukumwica,batazabigira n’akamenyero.
## Nimumwice n’abandi barebereho,hatazagira ubikinisha.
## Nuko Ndabaga bamushyize ku ngoyi barakubise.
## Ageze aho ati”Nyagasani ,ndagusaba ko unyorohereza nkakubwira ijambo.
## Ureba sinkunaniye,nta kundi.Ariko ndasaba ko mfa mvuze.
