## None Ngarama wimbeshya, ntiwashobora Saruhara rwa Nkomokomo, umwami w’ibishwi n’ibisiga. 
## Nzi ko uri umugabo, ariko rero ubugabo ntuburusha abandi bose. 
## Saruhara yishe n’intwari nyinshi ngarama abwira umwami ati ninica Saruhara uzangororera iki.
## Umwami ararnusubiza ati niwica Saruhara, nzaguha uruhande rw’igihugu cyanjye.
## Ngarama acurisha ubuhiri bw’icyuma, kandi abwira umwami ati « umbagire inka Umwami arayibagisha. 
## Ngarama yenda uruhu, yenda n’amaraso. Uruhu araruzingazinga, amaraso ayisiga umubiri wose Uruhu ararwifureba.
## Ajya aho Saruhara icira ibintu, arambarara hasi mu nzira, akinjika itako, n’impiri ye mu ntoki inkona iraza iramurora. 
## Iravuga iti  uyu mupfu wapfuye agapfana agahiri n’agahinda sindamurya.
## Muri uwo mwanya haza ibisiga byinshi. 
## bizana n’umwami wabyo Saruhara. Biraterana, birora aho Ngarama agaramye. 
## Biramwitegereza Saruhara ibwira Sakabaka iti naherukaga ubamo akagabo. 
## none jya kurya uriya mupfu.» Sakabaka iramwegera, iramwitegereza igaruka 
## bwangu iti uriya mupfu wapfanye agahiri n’agahinda. 
## simbashije kumurya.Kumurya ni ukwigerezaho Saruhara ibwira ingurusu iti jya kurya uriya mupfu. 
## Ingurusu iragenda, isanga Ngarama yahindurije ijisho, ishya ubwoba.
## igaruka ivuga iti uriya mupfu mu mabyiruka yanjye sinamuriye. 
## None sinjya kumurya kandi yarapfanye agahiri n’agahinda.
##  Ibisiga byinshi bimugeraho, ariko byanga kumushira amakenga. 
## Saruhara na yo yari ifite akoba. Ariko irikomeza yanga guhara ishema n’igitinyiro. 
## Ni ko kubwira ibindi bisiga iti «murasara.
## Uyu mupfu mu mabyiruka yanjye naramuliye. 
## Namuriye mu Mutara w’i Ndorwa, namuriye i Bunyabungo, namuriye i Buryasazi. 
## namuriye i Bunyabuntu, kandi mpora murya iminsi yose. 
## None ndabagaye mwese ntimukwiye kuba abagaragu ba Saruhara, mba ndoga Nkomokomo.
## Ndetse ndabatsemba mwese ibisiga birasubiza biti Nyagasani, utwice cyangwa udukize. 
## ariko uriya mupfu ntawashobora kumurya.
## Saruhara iti muri imbwa jyeweho ngiye kurya uriya mupfu, kuko ntacyatuma ntamurya.
## Iramanuka, itanda amababa imbere ya Ngarama. 
## Igihe ishaka kumudonda mu jisho, Ngarama ayikoza ubuhiri mu mashanya. 
## Saruhara yumva irashize, ariko ipfa kwihangana. 
## Ngarama na we yungamo Saruhara igondeka ibaba Ishaka kumuturuka hepfo. 
## Ngarama aribirindura, ayikubita ubuhiri ku kinwa kirapyinagara. 
## Saruhara irisimbiza kumukubita urwara Ngarama ayikonja amaguru Abonye ko ayicogoje. 
## asohoroka muri cya gihu, abaka umuheto we, ayikubita umwambi mu ibaba, urayahuranya. 
## Aritaza, arayikubita, ayivuza amahiri cyane, arayica. 
## Ibisiga byose birahunga Amaze kuyica, atuma ibwami ngo baze kuyiheka. 
## Baraza, barayitwara, bayereka umwami.
## Bose batangarira ubugabo bwa Ngarama Umwami aramugororera cyane. 
## amugabira n’inka nyinshi. Ngarama aratunga, aratunganirwa. 
## Ibwami na ho harakundwa haragendwa  Si jye wahera, hahera Saruhara rwa Nkomokomo.
## Umugani wa Ruhinyuza Ngiye kubacira umugani wa Ruhinyuza rwahinyuje Imana. 
## Umugabo yarihoreye ajya kwiba, asanga umugore nyirurugo yabyaye, baryamye, basinziriye. 
## Asanga Imana iri mu gutuka umwana, imubwira iti Mwana wanjye uravutse, ariko uzicwa n'ihembe ry' inzovu.
## Umugabo nyiri ukwiba arumva, ati Imana iribeshya Umugabo araza, aratambuka, ajya ku buriri. 
## Noneho ntiyaba akibye, afata icyuma, agicisha mu bura bwa wa mwana wavutse uwo munsi. 
## Umugabo arigendera, ntiyaba akigize icyo yiba.
## Bene urugo bararyama, barasinzira ngo bakanguke, nyina ngo ajye kureba umwana, asanga amaraso aruzuye ku buriri. 
## Abwira umugabo ati Byuka, ati Umwana yapfuye Umugabo arabyuka, amatara yari ataraza, acana mu ziko. 
## Baterura umwana basanga umwana ni intumbi. Umwana rero bamushyira ku ziko. 
## Bazana ikiremo cy'impuzu, bakubita muri bwa bura babusubiza mu nda barahwanya. 
