## ukuntu yasanze Imana iri mu kumutuka amaze kuvuka, ukuntu na we yaketse uwo mwana mu nda, agasiga ubura hasi.
## ukuntu Imana nanone yamusannye, kandi nk' icyo yamututse ari ihembe ry' inzovu akaba ari cyo yazize. 
## ubundi ngo arabashimira ati: "Ni uko ni uko, kandi rero nshimiye Imana, abantu mwese mwemera Imana. 
## Imana ni yo iriho cyane, ni yo ishobora byose, Si jye wahera hahera Ruhinyuza.
## Nkuba yibereye aho agatura mu ijuru, Gikeli akaba mu nsi. Gikeli yagenda akagenda asimbuka. 
## Nkuba akibera hejuru agakubita hilya no hino. 
## Umunsi umwe aza gukubita ajya hasi, asanga Gikeli yarubatse, arasakara, afite urugo rukomeye.
## Nkuba abaza Gikeli ati ese Gikeli, ko wubatse utya, wowe usakaza iki, ubwatsi ubukura he ? Ubutemesha iki.
## Gikeli ati  mfite umuhoro wanjye ngomba gusakara inzu yanjye simvirwe Nkuba ati nanjye rero ndi umukene. 
## untize uwo muhoro wawe nitemere ubwatsi njyane ku ijuru, njye kwisakarira inzu, Umugore n’abana ntibagira aho bicara.
## Cyakora Gikeli abyumva vuba, abaza Nkuba.
## ati ese Nkuba ndaguha umuhoro wahjye nzawushyikirizwe n’iki ko ureba ntagira amaguru.
## Nkuba ati nzawuzana vuba, Gikeli ahereza Nkuba umuhoro, aragenda atema ubwatsi. 
## Aliko ubwo Nkuba yatemaga ubwatsi, Gikeli yaribwiraga ati.
## ndabizi, Nkuba ni umuntu ugira amahane, kandi ntazongera kugera ino ubwo ashyikiriye umuhoro wanjye.
## Gikeli aranyaruka yigira mu kiba cy’ubwatsi,Nkuba akubita ubwatsi abugeza mu ijuru, abutura ku kibero cy’inzu iwe. 
## Umugore ati ese noneho ubu bwatsi ubukuye he Undi ati wa mugore we ceceka, Ibintu mbonye ntibigira uko bisa. 
## Nahuye n’umugabo Gikeli ampereza uyu muhoro, ariko nzarebe aka Gikeli na Nkuba. Ntabwo rwose uyu muhoro nzawumusubiza. 
## Reka njye nitemera ubwatsi, nisakarize inzu, ntabwo Gikeli azagera ino». Umugore ati uzaba umuhemukiye cyane.  
## Undi ati reka da, Ntabwo namuhemukira, Nkuba akajya aca ubwatsi, arasakara, amererwa neza. 
## Gikeli aranyaruka yitura mu kibero cy’inzu noneho Nkuba akibwira ngo ntabwo ibyo avuga Gikeli abyumva.
## Gikeli yibera ahongaho, iminsi munani basezeranye igeze,Gikeli aranyaruka ajya mu irembo kwa Nkuba. 
## Arakorora. Yemwe abo kwa Nkuba, Nkuba ati Nimwumve abo bantu.
## Atisinzi umpamagaye, Gikeli arakorora, Erega ni jye Gikeli, Umuhoro wanjye warawutindanye, none nali nje kuwureba.
## Undi ati koko iminsi ibaye miremire, Ariko utahe usubire imuhira, nanone iminsi ni umunani.
## uwa cyenda, nkakuzanira umuhoro wawe, Gikeli yisubirira mu kibero cy’inzu.
## Nkuba yibera aho, Atarisha ibitoki birashya, barenga. 
## Inzoga imaze gushya, abwira umugaragu we ati genda ujye guca ibihunda.
## uzane n’urutete utekere inzoga tugende, nshyire Gikeli umuhorowe ataziyahura.  
## Ubwo Gikeli aramwumva, Umugaragu aragenda azana ibihunda n’urutete araza atekera inzoga. 
## Uko atekera Gikeli yiterera muri rwa rutete, Noneho umugaragu arikorera, Nkuba arakubita, umugaragu na shebuja bitura ku isi. 
## Umugaragu aragenda atura inzoga mu nzu, Gikeli ava muri rwa rutete ajya ku buriri. Umugaragu asubira ku irembo asanga shebuja.
## Shebuja ati ese wahamagaye, Umugaragu ati, nahamagaye databuja, ariko nta muntu wanyitabye.  
## Ngo agere ku irembo arongera arahamagara ati  yemwe kwa Gikeli ,  Gikeli ati  yee! Arakorora, Nta muntu umpamagave.
## Bati arahamagaye, Ni Nkuba waje kugutarurira umuhoro. 
## Gikeli abyuka vuba vuba, ati ni uko, ni uko. Ibitotsi ni umwana w’undi ga ! Nari nsinziriye. 
## Aherako arabyuka, ajya mu kirambi, Arakorora, Mbega mwanzaniye inzoga.
## Bati  twakuzaniye inzoga y’ishimwe kandi twakuzaniye n’umuhoro wawe.
## Banywa inzoga, Barangije bamubwira imisango yayo. 
## Birangiye Nkuba n’umugaragu we bisubirira mu ijuru, Gikeli asigara iwe n’umuhoro we.
## Kera habayeho umugabo utunze ihene nyinshi; bukeye ashaka umugore, babyarana umwana w'umuhungu.
## Uwo mwana amaze kuba ingimbi, ababyeyi be barapfa; inzara nayo iza gutera muri icyo gihugu.
## umwana agatungwa n'ihene ababyeyi be bamusigiye.
## Bukeye umukobwa wihitiraga arabutswe wa muhungu, aribwira ati, uwajya kwihakirwa kuri uriya muhungu yenda yakira iyi nzara.
## ndetse akangira umugore, byabura akangira umuja, Umukobwa arikora aramusanga, amubwira ko ashaka ubuhake.
## Umuhungu aramurongora barabana baba aho batunzwe n'inyama z'ihene. 
## Amaherezo ariko ihene ziza gukendera hasigara ihene imwe gusa.
## Umugabo akayireba akabura intege zo kuyica.Umugore nawe agahora amuteze amaso.
## Haciye iminsi nyamugabo yigira inama yo kubaga ya hene, ariko atekereza kuyiharira.
## Agushakira ubujeni arabwiyegereza, abwira umugore kumushakira umutsima; bisa n'uworosoye uwabyukaga. 
