## Umwama w'intama warashotse, ako kanya haza ikirura cyaburaniwe, cyuka ako gatama inabi.
## Ikirura: «Urabona ngo urantobera amazi? Ubwo bugabo wihaye urabuzira.» 
## Umwana w'intama: «Nyagasani, ntundenganye, dore aho nibereye hepfo hano.
## Ushatse kunywa wanywa ayo haruguru aho.Sinazanywe no gutoba amazi kandi singuteye icyugazi na gato».
## Ikirura: «Wayatobye .. Ziba! N'undi mwaka warantutse!»
## Umwana w'intama: Nkagutuka nte ntaravuka, ko n'ubu unduzi ndi ku ibere».
## Ikirura : «Niba atari wowe, ni mukuru wawe!».
## Umwana w'intama: «Mukuru wanjye ntawe ngira!».
## Ikirura : «Nuko rere ni umwe muri bene wanyu, dore ko mwese munzira. Oya ye!» kereka nihoreye!
## Ikirura kigira ka gatama kiragashikuza, kikajyana mu ishyamba kukinopfora.
## «Ugushungura ntakuburamo inkumbi.»
## Habayeno umukobwa w'inkumi, akitwa Bwiza kandi akaba mwiza koko.
## Umuntu wese wamubonaga yumvaga amukunze ariko nyirakuru akamukunda by'akarusho.
## Bukeye nyina aramubwira ati:«Enda iyi fu n'uru rwabya rw'amavuta, ubishyire nyogokuru kandi ntutinde mu nzira cyangwa ngo urangare, wibuke no kumuntahiriza.»
## Arigezemo ahura n'ikirura, kiriyoberanya, Bwiza ntiyabimenya, kimuramukije aracyikiriza.
## Kiramubaza kiti:«Uragana he?» Aragisubiza ati : Ndajya kwa nyogokuru. Umushyiriye se iki muri iyo nkangara?
## Mushyiriye ifu n'amavuta yo kujya arungisha. Nyogokuru wawe atuye he? Atuye hakurya y'iri shyamba.
## Nirwo rugo rwa mbere uhingukiraho. Ikirura kiriyamirira kiti: «Mbega umukobwa mwiza! Ariko se ndamuhabwa n'iki ko numva hafi abantu basa ibiti ? Yewe, hinga nigendere.»
## Taritari no kwa Nyirakuru wa Bwiza, kimutangayo, gihondagura ku rugi. Umukecuru abyumvise aravuga ati «Yewe!» Ikindi kiti «ni Bwiza; nkuzaniye ifu n'amavuta»
## Umukecuru ati: «cyo injira nta mbaraga mfite zo kubyuka.»
## Ikirura kirakingura, kiraboneza no ku buriri kimumira bunguri, cyiryamira ku buriri bwe, kirimiramiza.
## Bwiza ngo agere kwa Nyirakuru asanga umuryango urangaye.!
## Ati: «Ko numva ibikoba binkuka!» Araboneza no ku buriri yorosora cya kinyamaswa agira ngo ni nyirakuru.
## Agize ngo arajya kumuramutsa yumva atari we akora.
## Cya kinyamaswa kimwirohaho kiramumira.
## Hanyuma kiriryamira kirasinzira; kiragona cyane kuko cyari cyijuse.
## Umuhigi arahanyura, yumva umugono wacyo ati «ni wa mukecuru w'aha ugona?»
## Ni bwo yinjiye mu nzu ku buriri asanga ari ikirura; icyo kinyagwa yari yaragihize, cyaramunaniye. 
## Yanga kukirasa, maze yenda inkota ye, agisatura inda.
## Amaze kugisatura, asangamo wa mukecuru n'umwuzukuru we, abakuramo ari bazima na cyo kigwa aho.
## Uyu mugani abanyarwanda bawuca iyo babonye umuntu avuye mu mazi abira.
## Ni umwe n'iyi ibiri ivuga nka wo: Imana iruta imanzi, Imana iruta ingabo!
## Yose yaturutse ku ngabo mu byishimo by'abanyarwanda Imana imaze kubarokorera umwami, ahayinga umwaka wa 1700.
## Rimwe, Abanyarwanda bari mu rugerero rwa Mageragere h' i Kigali cya Mwendo mu karere ka Butamwa.
## Bucyeye Cyilima Rujugira ajya kubasura, ahageze arababaza ati «igituma mudashotora u Bugesera ngo twigerageze ni iki?»
## Babijyamo, bemera kubihubukira nta mana yeze.
## Cyilima ubwe yiyemeza kuba umugaba. Bucyeye barashibura, baratera.
## ngabo z' i Bugesera zitwaga Imanzi zibibonye zityo, zemeza Nsoro kuzibera umugaba nka Cyilima, 
## ariko bajya inama yo kudashoka barwana n'Abanyarwanda.
## Abanyabugesera bakagenda bahunga Abanyarwanda amayembayembo, nabo Abanyarwanda bagakeka ko ari ukubahunga byo kubatinya.
## Bageze ku musozi witwa Gihinga, Abanyabugesera baca ibico, bakubira Abanyarwanda hagati, babatera icyorezo kibi.
## Ingabo z'u Rwanda zitwaga Imanga zibonye zisumbirijwe, zisigaye hagati y'urupfu n'umupfumu, 
## zambura Rujugira umnuheto we, kugira ngo adakomeza kurwana.
## Zimaze kuwumwambura, ziminjiramo agafu, zatra urukubo, zikwirwa imishwaro.
## Cyilima ariruka Nsoro amwomaho.
## Cyilima amaze kubanikira kuko ngo yatebukaga cyane, agera ku mukoke mugari, awusimbutse arateba ntiyawuzimiza, 
## akubita ikirenge ku rutsike rwo hakurya, ikiguja cyawo kirarimbuka kimurunduriramo.
## Ubwo Nsoro aba arahashinze, amuhagarara hejuru abanguye icumu.
## Abonye Cyilima yihebye, amugirira impuhwe kuko mbere babanaga neza. Ati «vamo vuba nguhishe Imanzi zitaragushokeraho!» 
## Cyilima avamo, ariko ubwoba ari bwose, akeka ko amushuka. Nsoro amuhisha mu mwobo, arenzaho ibyatsi.
